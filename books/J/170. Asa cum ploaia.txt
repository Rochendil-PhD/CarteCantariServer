@Title Așa cum ploaia
@Number 170
@Author Benoni Catană
@Composer Andrei Bulzan
@Pitch D

1. Aşa cum ploaia-mbelşugată
Adapă lanul înverzit, 
/: La fel, înviorează, Tată, 
Şi glia searbădă, crăpată, 
A sufletului meu trudit! :/

2. Aşa cum roua lăcrimează
Petalele de flori în zori,
/: La fel, în ochii mei aşază
Căinţa care-mi luminează
Cărarea vieţii pe sub nori! :/

3. Aşa cum prin păduri, izvoare
Înviorează pe-nsetat,
/: La fel, cu marea Ta-ndurare
Să-mi saturi setea de visare
Şi dorul meu înaripat! :/
