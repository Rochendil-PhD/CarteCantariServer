@Title De la iesle pân’ la cruce
@Number 220
@Author Costache Ioanid
@Composer Nicolae Moldoveanu

1. De la iesle pân' la cruce...
Cât amar, cât suflet frânt!
/: Ce alean, ce milă dulce 
Te-a putut din cer aduce pe pământ, 
Pe pământ? :/

2. De la staul la Golgota... 
Numai zbucium și colind. 
/: Trist privea spre cruce bolta. 
Munții grei porneau revolta clocotind, 
Clocotind! :/

3. De pe fân și pân‘ la cuie 
Numai răni și vânătăi;
/: Ce cuvinte pot să spuie 
Cum plângeai pe-o cărăruie pentru-ai Tăi,
Pentru-ai Tăi? :/

4. Din Egipt în Ghetsimani...
Numai plâns și privegheri... 
/: Crunt pândeau în drum dușmanii, 
Până n-au mai fost Betanii nicăieri,
Nicăieri. :/

5. De la iesle pân’ la mine...
Câte lacrimi, câți martiri! 
/: Unde voi găsi suspine, 
Doamne, să-ți aduc depline mulțumiri,
Mulțumiri? :/