@Title Nădejdea învierii
@Number 208
@Author Monica Turtoi
@Composer Monica Turtoi
@Pitch D

1. N-am fi avut nădejde
Dacă n-ai fi-nvins pe veci
Durerea și păcatul
Și puterea morții reci.
Cunoaștem azi izbânda,
Căci vrăjmașul e înfrânt,
Ne-ai dat eliberarea
Câștigată-n sânge sfânt.

R: Lăudat fii în veci, Isus iubit,
Fiindcă moartea-ai biruit,
Din mormânt Te-ai înălțat triumfător!
Bezna morții-ai destrămat
Și speranța ne-ai redat,
Te lăudăm că-n veci ești viu cu-adevărat!

2. N-am fi avut nădejde,
Bucuria-ar fi un mit
De-ai fi purtat doar crucea,
Rămânând un răstignit.
Și speranțele-omenirii 
Și-orice vis ar fi apus,
Dacă din mormântul rece
N-ai fi înviat, Isus!

R: Lăudat fii în veci, Isus iubit,
Fiindcă moartea-ai biruit,
Din mormânt Te-ai înălțat triumfător!
Bezna morții-ai destrămat
Și speranța ne-ai redat,
Te lăudăm că-n veci ești viu cu-adevărat!

3. Da, azi avem nădejde,
Biruința este-a Ta!
Și cu cei ce cred în Tine,
Într-o zi vom învia!
Nu mai suntem robi ai fricii,
Fiindcă moartea-ai răpus
Și în veci Stăpân pe toate
Tu vei fi, slăvit Isus!

R: Lăudat fii în veci, Isus iubit,
Fiindcă moartea-ai biruit,
Din mormânt Te-ai înălțat triumfător!
Bezna morții-ai destrămat
Și speranța ne-ai redat,
Te lăudăm că-n veci ești viu cu-adevărat!
