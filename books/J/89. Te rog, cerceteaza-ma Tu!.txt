@Title Te rog, cercetează-mă Tu!
@Number 89

1. Te rog, cercetează-mă Tu!
Tu vezi ce e-n inima mea.
Demult ochiul Tău mă văzu
/: Când plin de-ndurare 
   Din greaua pierzare 
   M-a scos mâna Ta. :/

2. Tu vezi, o, Isus, starea mea.
Tu știi și cât sunt de greșit.
Tu știi și ispita-mi cea grea.
/: În fața Ta totul,
   În fața Ta totul e descoperit. :/

3. Și cine alt’ oare-ar putea
Să-mi șteargă păcatul cumplit
Și-o inimă nouă să-mi dea?
/: Găsi-voi vreodată,
   În chiar lumea toată,
   Un om sfânt, smerit? :/

4. O, Tu, numai Tu ești Preasfânt!
Auzi deci adâncu-mi suspin!
Căci vreau, cât voi fi pe pământ,
/: Întreaga mea viață,
   Întreaga mea viață
   Doar Ție s-o-nchin. :/