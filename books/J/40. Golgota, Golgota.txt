@Title Golgota, Golgota
@Number 40

1. Golgota, Golgota, o loc minunat,
Mai ‘nalt decât munții, 
Mai sfânt, mai curat,
Pe tine urcat-a smerit și supus,
Cu crucea în spate,
Preablândul Isus.

2. Pe tine, Golgota, viața Și-a dat
Pe noi să ne scape
De greul păcat,
Și prețul cel mare ce El l-a plătit,
Ne-a dat împăcarea
Cu Tatăl slăvit.

3. Golgota, Golgota, ce har ți-a fost dat
Pe culmea ta
Domnul ne-a răscumpărat,
Veniți toți pierduții, salvarea-i la ea,
Izvorul iertării
E-n veci Golgota.