@Title Un rob
@Number 311
@Author Florian Guler
@Composer Iacob Brâncovan
@References Deuteronom 15:17, Psalmul 40:6a

1. Să răstigneşti urechea mea 
Pe lemnul uşii Tale,
Pecetea Ta s-o port aşa, 
Pe trupul meu şi-n carnea mea, 
Întreaga vieţii cale.

R: Aleg de-acum robia Ta 
Cu frângerea de sine,
Şi să rămân aşa aş vrea, 
Nevrednic rob în casa Ta,
Să nu ies de la Tine!

2. Să fiu cu umerii în jug 
Sub sarcina Ta bună,
Să strâng cu mâinile de plug,
S-ascult la glasul Tău din rug 
Cu dorul la cunună!

R: Aleg de-acum robia Ta 
Cu frângerea de sine,
Şi să rămân aşa aş vrea, 
Nevrednic rob în casa Ta,
Să nu ies de la Tine!

3. Prin arşiţă şi ploi arând 
În ţarina Ta sfântă,
Cu harul ne-nţeles în gând, 
Să pun sămânţa Ta plângând, 
Când inima mea cântă!

R: Aleg de-acum robia Ta 
Cu frângerea de sine,
Şi să rămân aşa aş vrea, 
Nevrednic rob în casa Ta,
Să nu ies de la Tine!

4. Şi-apoi, când seara pe colini 
E ziua mea apusă,
De am să vin cu snopi puţini, 
Să vadă ochii Tăi divini 
Urechea mea străpunsă!

R: Aleg de-acum robia Ta 
Cu frângerea de sine,
Şi să rămân aşa aş vrea, 
Nevrednic rob în casa Ta,
Să nu ies de la Tine!