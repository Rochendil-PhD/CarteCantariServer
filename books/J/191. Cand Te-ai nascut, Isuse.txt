@Title Când Te-ai născut, Isuse
@Number 191
@Author Traian Dorz
@Composer Samuel S. Wesley (1810-1876)
@Original_Title The Church's One Foundation

1. Când Te-ai născut, Isuse, și îngerii de Sus
cântarea minunată a Păcii ne-au adus,
S-a bucurat pământul… de mii de ani dorea
să vină, să-l cuprindă odată Pacea Ta!

2. Doreau să vină munții și apele-o doreau,
și câmpul, și pădurea, și toate-o așteptau…
Iar Tatăl o trimise prin Tine, Fiu Plăcut,
toți îngerii-o vestiră… dar lumea nu Te-a vrut.

3. N-a vrut să Te iubească, n-a vrut a Te urma
pe Tine, Domnul Păcii, și n-au vrut Pacea Ta;
Ci mulți se învrăjbiră și mulți s-au tulburat,
la porți închise Pacea mereu plângând a stat.

4. Iar azi, ca niciodată, Isuse, însetăm 
de Pacea Ta, de Pacea pe care-o așteptăm…
O, dă-ne-o iarăși, Doamne Isuse, cum au spus
odată îngerașii, când coborau de Sus… 