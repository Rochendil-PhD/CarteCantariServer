@Title Neclintit mă-ncred
@Number 258
@Author Stuart Townend, Keith Getty, adapt. Echipa Jubilate
@Composer Stuart Townend, Keith Getty
@Original_Title Every Promise
@Pitch E

1. Din ai dimineţii zori, până în al serii prag,
Neclintit mă-ncred în tot ce ne-ai promis.
Logos sfânt, nepieritor, Verb puternic, Salvator,
Neclintit mă-ncred în tot ce ne-ai promis.


Legământul Tău e ferm, 
Siguranţă-n el găsesc,
De aceea cred în tot ce ne-ai promis.

2. Când mă-mpiedic şi-s greşit,
Când de vină-s încolţit,
Şi atunci mă-ncred în tot ce ne-ai promis.
Credincios şi drept mă ierţi, liber eu să pot trăi,
Deci statornic cred în tot ce ne-ai promis.

Curăţia ne-ai redat, 
Orice greş Tu l-ai uitat,
De aceea cred în tot ce ne-ai promis.

3. În grea cumpănă-ncercat, vocea Ta voi aştepta,
Neclintit voi crede-n tot ce ne-ai promis.
Prin ţinutul zbuciumat, călăuză-i mâna Ta,
Neclintit voi crede-n tot ce ne-ai promis.

Şi-o să duci la bun sfârşit
Tot ce-n mine-ai început,
De aceea cred în tot ce ne-ai promis.

4. Tu, Speranţă ce ridici, dragoste ce teama-nvingi,
Neclintit mă-ncred în tot ce ne-ai promis.
Nu sunt singur, nici uitat, 
Un Mângâietor mi-ai dat
Şi statornic cred în tot ce ne-ai promis.


Har bogat, har glorios,
Pentru orice credincios!
Neclintiţi vom crede-n tot ce ne-ai promis.