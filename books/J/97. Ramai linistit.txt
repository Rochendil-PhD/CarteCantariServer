@Title Rămâi liniștit
@Number 97
@Author David J. Evans, adapt. Carmen Gavril
@Composer David J. Evans
@Original_Title Be still, for the presence of the Lord

1. Se-aud pașii Domnului venind,
Așteaptă liniștit.
Luceferi în jur se-aprind,
Pământul e sfințit.
În El nu vezi păcat, 
E sfânt și preacurat.
Rămâi liniștit în fața Lui
și-nchină-te smerit!

2. E-aici Împăratul cel Preasfânt,
În glorie ‘nălțat,
Cu flacăra Lui arzând
Ce-i rău și întinat.
Aici e Cel din veci,
Lumina lumii-ntregi,
Rămâi liniștit în fața Lui
și-nchină-te curat!

3. E-aici Domnul cu puterea Sa,
Fă-ți liniște-n adânc!
Doar El poate vindeca 
Cu glasul Lui preablând.
Nimic nu-I e prea greu,
Te-ncrede-n harul Său,
Rămâi liniștit în fața Lui
Și-ascultă-al Său Cuvânt!
