@Title Așa cum sunt
@Number 82
@Author Charlotte Elliott, 1834, adapt. Carmen Gavril
@Composer Bob Kauflin
@Original_Title Just as I am
@Pitch C

1. Așa cum sunt plin de păcat,
Cu suflet frânt și-nsingurat,
Din nopți amare și suspin,
O, Mielule, eu vin.

2. Flămând, în zdrențe și-nsetat,
Din întuneric, chin și iad,
Cu dorul cerului senin,
O, Mielule, eu vin.

3. Din groapa morții, din adânc,
Cu suflet ars, zdrobit și-nfrânt,
La Tine, Viață și alin,
O, Mielule, eu vin.

4. Isuse-ai luat asupra Ta,
Păcatul meu, durerea mea.
De-aceea Ție mă închin,
O, Mielule, eu vin.

5. Așa cum sunt Tu mă iubești,
Așa cum sunt Tu mă primești,
Mă dărui Ție pe deplin.
O, Mielule, eu vin.