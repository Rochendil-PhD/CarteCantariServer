@Title Rugăciune de seară
@Number 181

1. Umil vin, Doamne, cu-­nserarea, 
Când zilei îi închizi mormântul, 
Ca să m­-atingi cu îndurarea 
Şi să m-acoperi cu veşmântul.
Pe inimă, ca într-o carte,
Să-mi scrii a zilei pomenire
Cu orice gând de bunătate,
Orice fior sau tresărire.

R: Îţi mulţumesc pentru Cuvântul 
Ce-­i simt în mine adierea
Şi mulţumesc şi pentru cântul 
Pe care mi l­-a dat tăcerea.

2. Îţi mulţumesc pentru credinţa
Aprinsă-­n mine de iubire
Şi pentru ieri ce-a fost dorinţă
Şi mâine ce e­-nfăptuire.
Îţi mulţumesc pentru minune,
Pentru nevoi şi pentru jale,
Ce m-au adus în rugăciune
'Napoi sub aripile Tale.

R: Îţi mulţumesc pentru Cuvântul 
Ce-­i simt în mine adierea
Şi mulţumesc şi pentru cântul 
Pe care mi l­-a dat tăcerea.

3. Îţi mulţumesc pentru frumosul
Din lucrurile care pier,
Ce-naripează luminosul
Cărării mele către cer.

R: Îţi mulţumesc pentru Cuvântul 
Ce-­i simt în mine adierea 
Şi mulţumesc şi pentru cântul 
Pe care mi l­-a dat tăcerea.