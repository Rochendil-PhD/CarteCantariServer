@Title Mesajul împăcării
@Number 325
@Author Monica Turtoi
@Composer Monica Turtoi

1. Să vină-mpărăția Ta, ne rugăm,
și voia Ta să fie am dori,
Dar șovăim când ne trimiți să Îți purtăm mesajul împăcării.
De slăbiciuni și temeri suntem striviți
când înspre noi privirea ne-o-ndreptăm,
Dar când spre Tine ochii noștri-s ațintiți,
primim curaj să Te-ascultăm,
mesajul vieții să-l purtăm.

R: A Ta e puterea pe pământ și-n cer
și-alături de noi Tu vei lucra.
Să mergem fără teamă înspre cei ce pier,
vestea bună să dăm despre Împărăția Ta,
despre împărăția Ta.

2. Tu ai promis că lângă noi ai să fii
și Duhul Tău cel sfânt  ne va-ntări,
Astfel ca cei pierduți să poată auzi
mesajul împăcării.
De întuneric zac atâția învinși
și-n mila Ta dorești să-i mântuiești.
Prin harul Tău dorim să fim ai Tăi trimiși,
prin noi mesajul să-Ți vestești
și-n orice loc să-mpărățești.

R: A Ta e puterea pe pământ și-n cer
și-alături de noi Tu vei lucra.
Să mergem fără teamă înspre cei ce pier,
vestea bună să dăm despre Împărăția Ta,
despre împărăția Ta.
