@Title Vesti-voi azi
@Number 123
@Author Timothy Dudley-Smith, adapt. Carmen Gavril
@Composer Walter Greatorex (1877-1949)
@References Luca 1:46-55

1. Vesti-voi azi mărirea Domnului,
Prin El cânta-voi îndurarea Lui.
Din starea mea smerită, din adânc,
M-a ridicat prin Numele Lui sfânt.

2. Vesti-voi azi puterea Domnului,
Căci mari lucrări zidi cu braţul Lui.
A risipit mândria celui rău
Şi pace dat-a sufletului meu.

3. Vesti-voi azi iubirea Domnului,
Iertarea Sa şi bunătatea Lui;
Pe cei flămânzi şi goi i-a săturat,
Pe cei smeriţi, din tină i-a ‘nălţat.

4. Vesti-voi azi pe Domnul Preaiubit,
Căci, iată, ce-a promis, a făptuit.
El credincios şi milostiv va fi
Din neam în neam şi până-n veşnicii.
