@Title Temelie pe veci
@Number 255

1. Temelie pe veci ați găsit în Scripturi
Pentru-a voastră credință, voi, toți sfinții Lui.
Ce-i scris în Cuvânt oare nu-i îndeajuns,
Vouă, celor ce viața-n Cristos v-ați ascuns?

2. „Nu te teme și nu fi nicicând frământat;
Dumnezeu îți sunt Eu și-ajutor necurmat.
Te voi întări și-n picioare vei sta,
Căci a Mea dreaptă sfântă te va ajuta.”

3. „De vei trece prin ape adânci și stihii,
Șuvoiu-ntristării nu te va-nghiți;
Voi fi lângă tine să schimb rău-n har,
Să sfințesc pe deplin chiar și-acel loc amar.”

4. „Încercarea de foc când în cale-ți va sta,
Din belșug harul Meu noi puteri îți va da.
Căci focul va arde doar vechi legături
Și îți va curăți aurul de-orice zguri.”

5. „Orice suflet  ce-odihnă-a găsit în Isus,
Chiar de urlă vrăjmașii, nu va fi răpus.
Când iadul întreg să îl clatine-ar vrea,
Eu nicicând, nu, nicicând pe el nu-l voi lăsa!”

