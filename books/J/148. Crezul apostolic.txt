@Title Crezul apostolic
@Number 148
@Author Larry Shackley, adapt. Carmen Gavril
@Composer Melodie tradițională americană
@Original_Title Lord, I believe
@Pitch F

1. Cred în Unul Domn puternic,
Tată-a toate Creator,
Cred în Unul, Fiu al slavei,
Dumnezeu Mântuitor.
Zămislit a fost prin Duhul,
din fecioară S-a născut,
Trei în Unul, de-o Ființă,
Tată, Fiu, Duh, Una sunt.

R: Da, eu cred, o, Doamne, cred!
Da, eu cred, o, Doamne, cred!

2. Sub Pilat din Pont muri El,
răstignit de-al meu păcat,
L-a primit mormântul rece
și în moarte a călcat.
Dar a treia zi cu slavă
dintre morți a înviat!
Și cu Tatăl El domnește,
căci la ceruri S-a ‘nălțat.

R: Da, eu cred, o, Doamne, cred!
Da, eu cred, o, Doamne, cred!

3. Da, Cristos e-acum în ceruri,
mijlocește pentru toți,
Însă iarăși va să vină,
judecând pe vii și morți.
Cred în Duhul ce sfințește,
Domn de viață dătător,
Care-a fost trimis prin Fiul,
pentru noi Mângâietor.

R: Da, eu cred, o, Doamne, cred!
Da, eu cred, o, Doamne, cred!

4. În Biserica cea vie
unde-s sfinții adunați,
Cred, căci iată-n părtășie
ei, de veacuri sunt legați.
Cred că vina mi-e iertată
și în trup voi învia,
Pentru viața ce-o să vină,
lângă Domnu-n slava Sa.

R: Da, eu cred, o, Doamne, cred!
Da, eu cred, o, Doamne, cred!
