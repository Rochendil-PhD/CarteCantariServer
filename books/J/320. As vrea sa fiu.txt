@Title Aș vrea să fiu
@Number 320

1. Aș vrea să fiu ce azi n-am fost
În ziua mea pierdută;
Înțelegând al vieții rost,
Aș vrea să fiu străjer în post,
Și chiar plătind al jertfei cost,
Eu să rămân în luptă.

2. Aș vrea să fiu ce n-am fost ieri
Și nicicând înainte;
Prin lumea plină cu plăceri,
Să fiu așa cum Tu îmi ceri,
Să nu m-abat spre nicăieri
Din drumul vieții sfinte.

3. Aș vrea să fiu acel argat
La care El să-i spună
Când se va-ntoarce ca-mpărat,
Privind la tot ce am lucrat
Cu-acei talanți ce mi i-a dat:
„O, bine, slugă bună!”