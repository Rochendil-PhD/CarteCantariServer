@Title Rămâi cu noi, o, Duh Preasfânt!
@Number 252
@Author Valentin Popovici
@Composer Mihai Damian

1. Rămâi cu noi, o, Duh Preasfânt,
rămâi și ne învață 
Cum să vorbim, cum să iubim,
cum să trăim în viață.

2. Oprește forfota din jur,
ispita și gâlceava,
Și-nvață-ne lui Dumnezeu
să știm să-I spunem „Ava!”

3. O, Duh, pecete de neșters,
a dragostei divine,
Întipărește chipul blând
al lui Cristos în mine.

4. Nu mă lăsa să vreau, să pot
să plec pe altă cale,
Sau să nu vreau să-mpărtășesc
din darurile tale!

5. O, Duh venit din slăvi cerești,
mă-nvață cu răbdare
Să-mi țin privirea numai sus,
la slava viitoare!

