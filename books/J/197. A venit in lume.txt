@Title A venit în lume
@Number 197
@Author Nicolae Rusu
@Composer Nicolae Rusu
@Pitch Dm

1. A venit în lume ca un copilaș,
La necazul nostru S-a făcut părtaș!
N-a avut o casă, nici un pat curat, 
Fiindcă într-un staul El s-a întrupat!
El, Mântuitorul Cel mult așteptat.

2. A venit în lume, a venit la-ai Săi,
N-au vrut să-L primească oamenii cei răi...
Când aflară vestea, mult s-au tulburat
Și-au trimis să-L caute, cu gând necurat,
Pe Mântuitorul Cel mult așteptat.

3. A venit în lume ca un mielușel,
Căci era o cruce numai pentru El!
S-a născut să moară, El, neprihănit,
Pentru-ntreaga lume, fiindcă ne-a iubit!
Astfel mântuire El a dăruit.

4. A venit în lume și de dragul tău. 
Te-ntreb: Ce vei face cu-Acest Dumnezeu?
Îl primești în viață ca Mântuitor?
Ori rămâi și astăzi tot nepăsător?
Ori rămâi și astăzi tot nepăsător?
