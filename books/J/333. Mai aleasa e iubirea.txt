@Title Mai aleasă e iubirea
@Number 333

1. Mai aleasă ca un vis ce-n zori apune,
Mai curată ca al crinilor veşmânt
E iubirea ce te ‘nalţă spre al cerurilor cânt
Şi-ţi dă aripi ca să zbori când eşti înfrânt.

2. Ce străpunge mai adânc decât un fulger,
Pătrunzând mai mult ca soarele-arzător?
E iubirea ce îţi frânge eul vechi, răscolitor,
Şi te arde între zâmbete şi dor.

R: Mult mai mult decât un vis
e iubirea sfântă din Paradis,
Nici un munte nu îi e de neînvins. 
Domnul slavei să vă dea
dragostea eternă din mâna Sa,
Prin iubire să-I cunoaşteţi inima.

3. Nu-l cunoaşte dragostea acel ce-aleargă
Să deţină-o inimă ca pe-un trofeu.
Doar acel ce prin iubire 
îşi jertfeşte propriul eu
Se aseamănă mai mult cu Dumnezeu.

R: Mult mai mult decât un vis
e iubirea sfântă din Paradis,
Nici un munte nu îi e de neînvins.
Domnul slavei să vă dea
dragostea eternă din mâna Sa,
Prin iubire să-I cunoaşteţi inima.