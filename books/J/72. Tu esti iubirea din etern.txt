@Title Tu ești iubirea din etern
@Number 72
@Author Costache Ioanid
@Composer Melodie tradițională românească
@Pitch D


1. Tu ești iubirea din etern,
Tu, viitorul ce-mi aștern,
/: Tu ceru-mi pregătești,
Tu-n lume mă-nsoțești,
Tu, totul Tu, îmi ești Tu. :/

2. Tu dai lumină zorilor,
Tu, frumusețe florilor,
/: Tu ploaie dăruiești,
Tu pâine-n brazdă crești,
Tu , totul Tu, îmi ești Tu. :/

3. Tu îmi aduci din cer cântări,
Tu plângi cu mine-n încercări.
/: Chiar când mă părăsești, 
Tu-n taină mă păzești,
Tu, totul Tu, îmi ești Tu. :/

4. Acolo unde nu e nor,
Tu porți pecetea cuielor,
/: Veșnic să-mi amintești
ce tainic mă iubești.
Tu, totul Tu, îmi ești Tu. :/ 