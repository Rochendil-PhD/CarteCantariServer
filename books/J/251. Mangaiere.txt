@Title Mângâiere
@Number 251
@Author Monica Turtoi
@Composer Monica Turtoi
@Pitch C

1. Mângâiere în durere
oferă brațul Tău,
Șoapta-Ți blândă, pace sfântă
îmi dă în ceasul greu.
Duh Preasfânt ce viața o susții,
mă conduci spre veșnicii.
Cu suspine, pentru mine
mereu vei mijloci.

2. De păcate-ntunecate,
cu har mă cercetezi,
Fără vină, în lumină 
să umblu, Tu veghezi.. Duh Preasfânt, inundă viața mea
și îmi umple inima!
Dă-mi putere ca-n tăcere
s-ascult de vocea Ta.

3. Biruință în credință
prin Tine eu găsesc
Și cuvinte-mi pui în minte
să Te mărturisesc.
Duh Preasfânt, pecetea Ta o doresc 
și-al Tău chip dumnezeiesc,
Ca în lume al Tău Nume
cu râvnă să-L vestesc.

