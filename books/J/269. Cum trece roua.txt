@Title Cum trece roua
@Number 269

1. Cum trece roua, sorbită-n crin,
Cum zboară norii și alții vin,
(: Cum piere-un sunet pe-aripi de vânt,
Așa trec toate pe-acest pământ. :)

2. Cu cât în lume aduni comori,
Cu cât vrei slavă și strângi splendori,
(: Cu cât în viață ai tot ce-ai vrea,
Cu-atât plecarea e și mai grea. :)

3. Fiori și patimi și trai slăvit
Au toate-o cale și un sfârșit,
(: Căci toți pleca-vom, lăsând ce-am strâns,
Dar unii-n pace, iar alții-n plâns. :)