@Title Facă-mi-se-ntotdeauna
@Number 111
@Author Nicolae Moldoveanu
@Composer Nicolae Moldoveanu
@Pitch C

1. Facă-mi-se-ntotdeauna
După sfântul Tău Cuvânt,
Chiar de-ar fi să-mi cadă toate
Planurile la pământ.
Chiar de-ar fi să-mi cadă toate,
Chiar de-ar fi să-mi cadă toate 
Planurile la pământ.

2. Gândul Tău să se-mplinească
Neștirbit în mine-oricând,
Chiar de-ar fi să se dărâme
Tot ce mi-am zidit în gând.
Chiar de-ar fi să se dărâme,
Chiar de-ar fi să se dărâme
Tot ce mi-am zidit în gând.

3. Voia Ta să se înalțe
Ca stăpână-n viața mea
Și-n fărâme sparge-mi voia
Printr-o lovitură grea.
Și-n fărâme sparge-mi voia,
Și-n fărâme sparge-mi voia
Printr-o lovitură grea.

4. Rugăciunea asta, Doamne,
Tu să mi-o asculți mereu
Iar de-ar fi s-o schimb vreodată,
N-asculta de gândul meu.
Iar de-ar fi s-o schimb vreodată,
Iar de-ar fi s-o schimb vreodată,
N-asculta de gândul meu.
