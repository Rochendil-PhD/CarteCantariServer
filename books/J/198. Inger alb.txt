@Title Înger alb
@Number 198
@Author Nicolae Moldoveanu
@Composer Nicolae Moldoveanu
@Pitch Em

1. Înger alb din cerul sfânt 
se coboară pe pământ,
Veste mare aducând 
despre Mesia cel blând.

2. Cum smerit S-a întrupat 
să ne scape de păcat
Şi cum ceru-a părăsit, 
căci atâta ne-a iubit.

3. Loc în lume n-a avut 
Domnul Cel făr' de-nceput, 
Ieslea boilor I-a fost 
leagăn sfânt şi adăpost.

4. Azi din nou, Isuse blând, 
vii la noi ca oarecând, 
Ieslea inimii ne-o ceri, 
ca să-i simţi căldura ei.

5. Să-i aduci ca dar frumos 
Cerul Tău prealuminos, 
S-o sfinţeşti, s-o faci un rai, 
ca în ea pe veci să stai.