@Title Te iubesc și-Ți cânt
@Number 31
@Author Iulian Teodorescu, Carmen Gavril
@Composer Iulian Teodorescu
@References Psalmul 18

1. Te iubesc și-Ți cânt din toată inima,
Doamne, tăria mea,
Tu-mi ești scutul, Tu ești izbăvirea mea,
Cetate-n vreme rea.
„Lăudat fie Domnul!”, am strigat,
Și pe loc toți vrăjmașii-au fugit.
Te iubesc și-Ți cânt din toată inima,
Doamne, tăria mea.

2. Mâna Ți-ai întins-o, Tu m-ai apucat,
M-ai scos din ape mari
Și cu glasul Tău din ceruri ai tunat
Și s-au ascuns cei tari.
Tu mi-aprinzi o lumină, Domnul meu,
Și-ntuneric și frică dispar.
Mâna Ți-ai întins-o, Tu m-ai apucat,
M-ai scos din ape mari.

3. Dumnezeu mă-ncinge cu puterea Sa,
M-așează pe ‘nălțimi,
Îmi deprinde brațul pentru lupta grea
Și-mi pune arcu-n mâini.
Viu e Domnul și tare-i Stânca mea,
Și prin El voi trăi-n veșnicii.
Dumnezeu mă-ncinge cu puterea Sa,
M-așează pe ‘nălțimi.