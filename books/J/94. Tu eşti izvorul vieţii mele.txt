@Title Tu eşti izvorul vieţii mele
@Number 94
@Author Carmen Gavril
@Composer Walter Harrah
@Original_Title We sing Alleluia

1. Tu eşti izvorul vieţii mele!
O, Doamne, eşti tăria mea!
Tu-mi dai voinţă şi putere
Să-Ţi cânt din toată inima.
Tu eşti aripa ce mă poartă,
Tu-mi eşti odihna din adânc,
Tu mă ridici pe stânca ‘naltă
La care nu pot să ajung.

R: Eu cânt Aleluia, Aleluia, Aleluia!

Eu cânt Aleluia, Aleluia, Aleluia!

2. Tu dai un sens trăirii mele,
Tu mă-mplineşti în tot ce fac,
Tu mă ajuţi în clipe grele,
Iubind, să rabd, să lupt, să tac.
Cuvântul Tău mi-e pâinea vieţii,
Tu-mi dai lumină zi de zi
Şi, chiar de trec prin valea morţii,
Eu nu mă tem orice-ar veni.

R: Eu cânt Aleluia, Aleluia, Aleluia!

Eu cânt Aleluia, Aleluia, Aleluia!

3. Isuse-n mila Ta cea mare,
Tu, Soarele din înălţimi,
Ai coborât să-mi dai iertare,
Să mă ridici, să mă-nsenini.
Trăiesc o stare minunată
Cu Tine-n inimă mereu
Şi-aş vrea să ştie lumea toată
Că Tu eşti Dumnezeul meu.

R: Eu cânt Aleluia, Aleluia, Aleluia!

Eu cânt Aleluia, Aleluia, Aleluia!
