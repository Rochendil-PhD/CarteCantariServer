@Title Tron de slavă
@Number 233
@Author Alina Bălăceanu
@Composer Alina Bălăceanu
@References Apocalipsa 4:2,8,11, 5:9-10,12, 7:10, 11:18, 14:12, 19:7-9, 22:17-20
@Pitch Em

R: În ceruri e un tron de slavă, har și judecată,
Acolo închinarea e ca jertfa necurmată.

1. "De trei ori sfânt!" cutremură a cerului oștire,
Cu heruvimi înfiorați de teamă și uimire.
Spre vrednicul, măreț Stăpân, ce început nu are
Și-aruncă sfinții-a’ lor cununi,
Căzându-I la picioare.

R: În ceruri e un tron de slavă, har și judecată,
Acolo închinarea e ca jertfa necurmată.

2. Tărie, cinste, laudă, întelepciune, slavă,
Putere, bogăție spre Mielul și spre Tatăl!
Ești vrednic, Tu, ce-ai fost jertfit, 
prin sânge nepătat 
Ne-ai curățit și pentru Tatăl ne-ai răscumpărat!

R: În ceruri e un tron de slavă, har și judecată,
Acolo închinarea e ca jertfa necurmată.

3. Cel de pe tron e Suveranul, a Lui e-mpărăția,
A Lui e slava, judecata, a Lui e mântuirea!
Mânia Lui e de temut, e ultimul cuvânt,
E condamnare pentru cei ce împotrivă-I sunt.

R: În ceruri e un tron de slavă, har și judecată,
Acolo închinarea e ca jertfa necurmată.

4. "Precum în cer și pe pământ" e voia Lui măreață,
Cei ce rămâne-vor cu El vor stăpâni în viață!
"Precum în cer și pe pământ"
Curând se va-mplini,
Ferice e de cel ce rabdă până-n acea zi!

R: În ceruri e un tron de slavă, har și judecată,
Acolo închinarea e ca jertfa necurmată.

5. Și orice preț am mai plăti în urma crucii Sale
Se va schimba în slăvi de har,
Cununi nepieritoare…
Ospățul este pregătit, mireasa-nveșmântată,
O, vino, Mire preaiubit, Amin! " Eu vin îndată!"

R: În ceruri este o cetate de Mielul luminată,
În închinare-I vom sluji ca jertfă necurmată.