@Title Dragi frați
@Number 327
@Author Monica Turtoi
@Composer Monica Turtoi
@Pitch C

1. Dragi frați ce-ați ascultat supuși
chemarea spre lumină,
umblați călăuziți de Duhul slavei, nu de tină.
Răscumpărați în harul Său, s-aveți în voi 
al pocăinței rod și-al dragostei șuvoi.

2. Dragi frați ce ați pornit 
pe drumul vieții dinspre moarte,
lăsați în urma voastră calea faptelor deșarte.
Și vă-ntăriți chemarea în al Său Cuvânt,
iar gândul vostru-l îndreptați spre tot ce-i sfânt. 

3. Dragi frați ce azi intrați 
în legământ cu sfântul Mire,
să stați cu cei ce caută pace și neprihănire,
Căci împreună-n veci Mireasă îi veți fi
cu cei ce-n dragoste credința vor păzi.