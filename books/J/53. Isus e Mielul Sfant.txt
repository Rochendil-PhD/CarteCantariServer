@Title Isus e Mielul Sfânt
@Number 53
@Author Matthew Bridges, 1851
@Composer George J. Elvey, 1868
@Original_Title Crown Him with many crowns
@Pitch D

1. Isus e Mielul Sfânt, 
Cel demn de-ncoronat,
Cântați voi, ceruri și pământ,
Pe Marele-mpărat.
Și tu, inima mea,
Să cânți cu toate-n cor,
Căci El e mântuirea ta
Și Rege-al regilor.

2. E Domnul dragostei,
Cel demn de-ncoronat,
El poartă-al răstignirii semn,
Dar e glorificat.
Nu-i nimenea sub cer
Ca El de proslăvit,
Coroana slavei este-a Lui,
Căci El a biruit.

3. El este-al vieții Domn,
Cel demn de-ncoronat,
Cu moartea Sa de Dumnezeu
Pe moarte a călcat.
El ne-a deschis un drum
Spre lumea cea de sus,
El pentru noi a biruit,
La viață ne-a adus.

4. E Rege-al regilor
În cer și pe pământ,
La fel cu Tatăl în măriri, 
La fel cu Duhul Sfânt.
‘Naintea Domnului
În adorare stați,
Coroane-aduceți pentru El
Și Lui vă închinați.