@Title Stai liniștit
@Number 285
@Author Katharina A. Von Schlegel (1687-1768), adapt. Echipa Jubilate, Anca Ciora
@Composer Jean Sibelius
@Original_Title Finlandia op. 26
@Pitch Eb

1. Stai liniştit, de partea ta e Domnul,
Suflete-al meu, du-ţi crucea răbdător.
Va rândui şi va purta de grijă
Cel care-n toate e neschimbător.
Stai liniştit, prin spini, cerescul Prieten
Te duce-n sus, spre-un fericit liman. 

2. Stai liniştit, că Dumnezeu, fii sigur,
Ca ieri, şi mâine te-a călăuzi.
Nu şovăi, fii tare în nădejde,
Ce-i azi mister, curând s-a desluşi.
Stai liniştit, furtuna-şi mai cunoaşte
Stăpânul ei, ce vântu-a potolit.

3. Stai liniştit când cei mai dragi se duc
Şi-ntunecată-i valea plângerii;
Atunci mai bine inima-I vei şti
Când El dureri şi frici va domoli.
Stai liniştit, din plinătatea Sa
Va răsplăti Isus tot ce ne ia.

4. Stai liniştit, curând soseşte ziua
Când veşnic în prezenţa Lui vom sta.
Lacrimi, căderi dispar, iar curăţia		
Şi bucuria dragostei renasc.			
Stai liniştit, când piere ce-i vremelnic,
Teferi şi fericiţi ne-om revedea.

5. Stai liniştit, al laudei cânt începe
Chiar pe pământ, crezând în Cel Prea-nalt;
Prin orice faptă şi cuvânt sfinţeşte-L;	
Cu-adevărat tu astfel Îl înalţi.
Stai liniştit: divinul Soare-al vieţii
Mai luminos prin nori Se va ivi.	 