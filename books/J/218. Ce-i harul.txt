@Title Ce-i harul?
@Number 218
@Author Valentin Popovici
@Composer Mihai Damian

1. Mă-ntrebi: ce e harul? 
E-o sfântă minune, 
Când soarele-apare și nu mai apune,
Şi chiar peste neguri şi nori de-ncercări, 
Te poartă-n lumină pe­a’ slavei cărări.

2. Ce-i harul? 
E Domnul ce vine pe valuri 
Şi-n miezul de noapte te-aduce la maluri;
E Domnul, Păstorul, ce-ţi dă un sărut, 
Când alţii cu pumnii-ncleştaţi te-au bătut.

3. Ce-i harul? 
E-o viaţă deplin înnoită 
În sângele jertfei, ca neaua albită.
E haina purtată din zori la apus, 
Dar fără de pată în Domnul Isus. 

4. Ce-i harul? 
E visul deja ce se vede,
Trăit cu iubire în cel care crede;
E pacea pe fața acelui iertat,
În vorbele sfinte și-n gândul curat.

5. Ce­i harul? 
E Domnul pe crucea amară,
În locul tău, Mielul întins ca să moară,
E ziua-nvierii din veacul cel rău,
Când poți și tu spune: „Sunt, Doamne, al Tău!”