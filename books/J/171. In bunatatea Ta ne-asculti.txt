@Title În bunătatea Ta ne-asculți
@Number 171

1. În bunătatea Ta, ne-asculţi  A noastră rugăciune,  Şi inima ne-o uşurezi  De orice-amărăciune. Ne-ntorci privirile mereu  Spre Tine, sfinte Tată,  Şi prin Cuvânt ne întăreşti  De fiecare dată.  

2. Nădejdea Tu ne-o-mprospătezi  Când vezi că se-ofileşte,  Şi nici o piedică pe drum  Spre noi nu Te opreşte.  Căci bunătatea Ta oricând  Cu mult, cu mult întrece  Căderea-n care-am fost târâţi  Şi starea noastră rece.  

3. Eşti pentru vecii nesfârşiţi  Izvorul mântuirii,  Şi peste noi mereu Ţi-întinzi  Veşmintele iubirii.  În bunătatea Ta, răspunzi  Cu-a harului comoară,  Nicicând Tu nu ne-ndepărtezi  Şi nu ne scoţi afară.