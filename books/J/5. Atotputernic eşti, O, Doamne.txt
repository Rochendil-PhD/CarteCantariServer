@Title Atotputernic eşti, O, Doamne
@Number 5
@Author Petru Popovici
@Composer D. Bortniansky

1. Atotputernic eşti, o, Doamne,
Tu, Cel ce toate ai creat.
Tu stăpâneşti pământ şi mare
Şi universul minunat.
Măreaţă e a Ta putere,
Sunt copleşit de-a Ta splendoare!

2. Înaltă Ţi-e înţelepciunea!
Ce legi precise-ai rânduit,
Şi frumuseţi şi armonie
Tu lumilor ai dăruit!
E minunată-a Ta lucrare!
Ţie mă-nchin, o, Doamne mare!

3. Neţărmurită Ţi-e iubirea
Ce-ai dovedit-o în Cristos,
Când săvârşit-ai mântuirea
Chiar pentru cel mai păcătos.
E glorioasă-a Ta salvare!
Vreau să-Ţi slujesc cu consacrare!