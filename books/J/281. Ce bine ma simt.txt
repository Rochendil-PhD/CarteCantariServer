@Title Ce bine mă simt
@Number 281
@Author Costache Ioanid
@Composer Olivia Melcescu
@Pitch Bb

1. Ce bine mă simt când în clipa cea grea,
aud glasul Tău cum mă cheamă.
/: O, pune-mi în inimă liniştea Ta
și scapă-mă, Doamne, de teamă. :/


2. Apucă-mi Tu braţul, puternic, şi ia-l,
când marea mă-nvolbură-n spume.
/: Rămâi lângă mine la oricare val
și scapă-mă, Doamne, de lume. :/

3. Ajută-mi privirea spre Tine să ţin,
predat închinării depline,
/: Aşterne-o maramă pe tot ce-i străin
și scapă-mă, Doamne, de mine. :/

4. Ce bine mă simt când, în ceasul cel greu,
simt liniştea-n piept cum revine.
/: O, scapă-mă, Doamne, de tot ce-i al meu
și umple-mă-n totul de Tine. :/