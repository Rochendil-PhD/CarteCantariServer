@Title Departe-ntr-un staul
@Number 188
@Author anonim. adap. Benone Burtescu
@Composer William Kirkpatrick 1895
@Original_Title away in a manger

Departe-ntr-un staul de nimeni știut
La vremea-mplinită Isus s-a născut.
Și stele pe ceruri luciră mai viu
Și îngeri cântară pe dealul pustiu.

Departe de Tatăl, de tronul ceresc
Culcat într-o iesle păstorii-L găsesc.
Să vadă copilul născut ca-mpărat
Adus-au și Magii prinos de-nchinat.

Departe ca Ieslea e inima mea
Dar vino Isuse, Te naște în ea!
S-aud cor de îngeri la mine sosit
Cu vestea cea bună că sunt mântuit.
