@Title Ferice omul
@Number 349

	Ferice omul cel iertat,
	Iertat de orișice păcat.
	Ferice omul cel scăpat
	Oricât ar fi de vinovat.
	Iertat de-a mea fărădelege
	De Domnul sunt răscumpărat.
	Iubirea Lui cine-o-nțelege?
/:	La sânul Lui eu sunt purtat. :/

	Trecut-a vreme-ndelungată
	Lăuntrul meu se frământa
	În juru-mi noapte-ntunecată
	Căci mâna Ta mă apăsa.
	Ți-am spus atunci a mea durere
	Păcatul meu nu l-am ascuns
	Și-așa primit-am mângâiere
/:	Prin Fiul Tău ce-a fost străpuns. :/

	În pace sunt acum cu Tine
	Chiar ape mari de s-ar vărsa
	Și val năpraznic peste mine
	Înfuriat s-ar revărsa,
	Pe mine nu mă vor atinge
	Căci Tu ești izbăvirea mea.
	Văpaie mare Tu vei stinge
/:	În Tine e nădejdea mea. :/

	Eu, zice Domnul, voi avea
	Privirea Mea asupra ta.
	Te voi purta pe calea Mea,
	Te-oi sfătui și îndrepta,
	Ferice omul cel iertat
	Iertat de orișice păcat
	Ferice omul cel scăpat
/:	Oricât ar fi de vinovat. :/
