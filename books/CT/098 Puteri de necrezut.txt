@Title Puteri de necrezut
@Number 098
@Author Costache Ioanid
@Composer Nicolae Moldoveanu

Puteri de necrezut,
Le are-n sine dragostea,
Înseninează frunți
Și voie bună dă doar ea.
	Să rabzi să te jertfești
	Să ierți ce alții îți greșesc;
	Puteri de necrezut,
	Le are-n sine dragostea.

Iluzii multe, mari,
Își face-adesea dragostea.
Mereu nădăjduind
Mereu sperând, te-ndeamnă ea.
	Dar mulți nu o cunosc
	Și-n inimă nu o primesc;
	Iluzii multe, mari,
	Își face-adesea dragostea.

Credința va-nceta
Și știința va avea sfârșit,
Dar dragostea va sta,
Doar ea va fi în infinit.
	Iubirea-i Dumnezeu
	Și tot ce-i bun e de la El,
	Când toate s-or sfârși
	Va fi doar una, dragostea.

