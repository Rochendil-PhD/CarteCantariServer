@Title Auzi ciocanele cum bat
@Number 056

Auzi ciocanele cum bat
Acolo sus pe deal ciudat
Bat ciocanele mereu
În Fiul Lui Dumnezeu.

R:	Pentru mine, pentru tine
	Pentru noi la Golgota ciocanele bat
	Pentru mine, pentru tine
	Pentru noi Domnul Isus viața Și-a dat.

Bat ciocane cuiele
Să-i pironească mâinile
Așa de tare i-au bătut
Că sus în cer s-a auzit.

Și la picioare i-au bătut
Cuie în Fiul cel Preasfânt
Așa de tare ei au bătut
Că sus în cer s-a auzit.

Când crucea grea a ridicat
Cu Cel ce-a fost nevinovat
Cu sulița-n coastă i-au dat
Sânge a curs nevinovat.

Sfinții în cer toți au venit
Și la Golgota au privit
Cu ei și Bunul Dumnezeu
Privi cum moare Fiul Său.

Așa pe cruce a strigat
La Tatăl Sfânt El S-a rugat
Iartă-i Tată Preaînalt
Căci ei nu știu ce fac.
