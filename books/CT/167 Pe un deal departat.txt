@Title Pe un deal departat
@Number 167

Pe un deal depărtat
Un crin alb însângerat
Suspina între spini plin de dor
Însă El nimănui
Nu Și-a spus taina Lui
Căci El viața-Și dădea tuturor
Știi, tu, oare, prietene drag
Că Isus, crinul frânt între spini
A murit pe-acel deal depărtat
Ca și tu să fii crin între crini.

Pe un deal ca de iad
Sub o cruce de brad
Chipul mamei tăcut priveghea
Dar Isus, fiul ei
Între inimi de lei
Se ruga suspinând pentru că
Știi, tu, oare, prietene drag
Că Isus când pe lemn se ruga
Când murea pe-acel deal depărtat
S-a gândit și la inima ta.

Pe un nor ca pe-un gând
Va veni în curând
Crinul alb ce plângea plin de dor
Și noi toți vechii spini
Ce prin El suntem crini
Vom zbura lângă El sus pe nori
Știi, tu, oare, prietene drag
Că și tu poți să zbori cu noi sus
Dacă azi pe-acel deal depărtat
Vrei să vii să-L cunoști pe Isus.
