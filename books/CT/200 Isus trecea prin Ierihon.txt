@Title Isus trecea prin Ierihon
@Number 200

Isus trecea prin Ierihon
Pe străzi aglomerate-n miez de zi
Și-n jurul Lui veneau,
Cu larmă-L însoțeau
Mulțimi de oameni mari și de copii.
Zacheu a auzit de El
Și-a alergat grăbit în calea Lui
Dar, iată, n-avea cum
Să-L vadă nicidecum
Căci era micuț de felul lui.

R:	Zacheu era un om micuț, ca mine
	Și s-a urcat în dud să vadă bine.
	El L-a primit în casa lui pe Dumnezeu;
	La fel ca el vreau să-L primesc și eu.

Când a trecut pe lângă dud,
Isus și-a ridicat privirea Sa
Și a rostit duios: „Zachee, dă-te jos!”
Căci astăzi vreau să intru-n casa ta.
Zacheu a coborât grăbit
Și L-a primit în casă bucuros
Și chiar din acea zi
El a fost mântuit
Și n-a mai fost de-atunci un păcătos.

