@Title Bine-ati venit azi la altar
@Number 196
@Author Cristian Vasile Roske
@Composer Cristian Vasile Roske

Bine-ați venit azi la altar
În Casa Domnului Sfânt
Să împliniți ce Dumnezeu
A rânduit pe pământ.
Să vă iubiți și să trăiți
Spre slava lui Dumnezeu.
Trăind așa, de veți lucra,
Veșnic vă veți bucura.

R:	Domnul Isus să vă dea pe deplin
	Pacea din ceruri și harul divin
	Veșnic iubirea să fie în voi
	Până în ziua de-apoi.

Căminul vost' neîncetat
Domnului să-l închinați
Pe cel trudit, pe cel lipsit
Mereu cu drag ajutați.
Și când veți fi în strâmtorări
Domnul cel sfânt și milos
Va fi cu voi, va sprijini
Mâna Lui, Isus Hristos.

Noi vă iubim și vă dorim
Cerești binecuvântări
Viața cu flori, fără de nori
Plină de har și cântări.
Și când pe cer va răsări
Soarele nostru, Isus
Cu toți vom fi Mireasa Lui
În ziua fără apus.
