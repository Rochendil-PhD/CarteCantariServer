@Title O, Betleem, oras micut
@Number 182
@Author Phillips Brooks
@Composer Lewis H. Redner
@Original_Title O Little Town of Bethlehem

O, Betleem, oraș micuț,
Cum dormi de liniștit
În timp ce mii de stele
Sus aleargă-n infinit.
	La Tine-n întuneric
	Lumina s-a născut.
	O iesle-n staul doar ai dat 
	Celui făr' de-nceput.

Pe când dormeai nepăsător
Mesia a venit
Și oști cerești slăveau în cor
Pe Cel ce ne-a iubit.
	Tu, Steaua Dimineții,
	Vestește-I nașterea!
	Pământu-ntreg să-nalțe azi
	Cântări spre slava Sa.

Azi Te rugăm, cobori la noi
Copil din Betleem,
Alung-afar' orice păcat
Pe Tine doar, Te vrem.
	Ne îndulcește viața
	În lumea de nevoi
	O, scumpe Domn, Emanuel
	Vino, rămâi cu noi.
