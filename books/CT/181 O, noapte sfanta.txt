@Title O, noapte sfanta
@Number 181

O, noapte sfântă, binecuvântată
Isus în iesle umil S-a născut;
În lumea de păcate frământată
Mântuitorul azi a coborât.
	Speranța-n sufletul trudit răsare
	A zorilor lumini ne strălucesc;
	Îngenuncheați, e ceru-n sărbătoare
/:	Mulțimi de îngeri azi Îl preamăresc. :/

Conduși de stea spre ieslea Lui săracă
Și noi, și magii, adânc ne smerim,
Vrem darul nostru Pruncului să placă
Întreaga viață Lui o dăruim.
	El, Rege-al regilor stă într-o iesle
	Simțind din plin necazul nostru greu;
	Glorie Lui, El printre noi trăiește
/:	Și chiar în iesle, El este Dumnezeu! :/

Ne-a arătat iubirea jertfitoare
Cu pace El a venit pe Pământ;
Nu vor fi robi, nici lanțurile-amare,
Nici asuprire-n al Său Nume sfânt.
	Cântări de mulțumire să-I aducem
	Slăvitu-I Nume veșnic să-L cinstim;
	El este Domn, Hristos în veci e Rege!
/:	Iubirea, slava Lui o preamărim! :/

