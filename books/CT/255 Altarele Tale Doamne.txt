@Title Altarele Tale Doamne
@Number 255

Altarele Tale Doamne
Altarele Tale Doamne sunt dărâmate
Poporu-i rob și jertfele sunt curmate
Porțile sunt arse toate,
Zidurile sunt dărâmate
/:	Și vasele Tale de cinste,
	Dușmanul le-a luat pe toate. :/

R:	/:	Caut un om, un om în întreaga țară
		Să iasă noaptea și să se-nchine afară
		Să îi vorbesc ca lui Avraam prima oară.
		Și voia mea să nu-i se pară o povară :/

Din Templul Tău o Doamne
Din Templul Tău podoabele au fost furate
Preoții-s robi, cădelnițele au fost luate
Sfeșnicele au fost luate,
Familiile sunt dezbinate
/:	Și tot ce au zis proorocii,
	Astăzi e realitate. :/

Privește o Doamne poporul
Privește-l și adu-Ți aminte
Că-n Templul Tău slujbele ne erau sfinte
Nu mai avem bucuria,
Nu mai vedem veșnicia
/:	Oprește o Doamne mânia,
	Salvează Tu România. :/

Căci greu e în suferință
Și mulți și-au pierdut în robie vechea credință
Vrem să ne scapi și să ne dai biruință.
Vrem să zidim iarăși Templul
Vrem să ne întoarcem la Tine
/:	Ascultă-ne ruga Stăpâne,
	Ce-o înălțăm din ruine. :/

Vrem să-Ți urmăm azi chemarea
Vrem să ieșim și să ne închinăm
De la Sion până-n Carpați
Tu să ne faci pe toți frați
Întărește-ne astăzi chemarea
Continuă Tu azi lucrarea
/:	Și vocea Ta blândă și sfântă,
	Să facă din nou azi chemarea. :/

