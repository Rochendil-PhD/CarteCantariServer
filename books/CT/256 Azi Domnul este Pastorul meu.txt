@Title Azi Domnul este Pastorul meu
@Number 256

Azi Domnul este Păstorul meu
Eu lipsă n-am să duc
Din verzi pășuni și din ape vii
Eu sufletul mi-adap
Povață-mi dă pe cărarea grea
În lume port al Său nume sfânt
Chiar și prin moarte eu trec ușor
Și nu mă tem nicicând.

Toiagul Tău și nuiaua Ta
Mă mângâie ades
Pe cap mă ungi ca să mă sfințești
Cu untdelemn ales
Tu masa întinzi când dușmani privesc
Paharul meu este astăzi plin
Primesc belșugul ce-L răspândești
Și-n fața Ta mă-nchin.

Da fericirea mă va însoți
Întreagă viața mea
Și-n casa Tatălui eu voi sta
Câte zile voi avea.

