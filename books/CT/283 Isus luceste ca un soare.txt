@Title Isus luceste ca un soare
@Number 283

Isus lucește ca un soare
În cerul plin de heruvimi
Dar parcă mai frumos îmi pare
Stând în grădina cu măslini.

R:	Isuse veșnic, veșnică lumină
	Astăzi Te chemăm să vii la noi
	Du-ne cu Tine, du-ne în grădină
	Învață-ne să ne rugăm.

Grădină binecuvântată,
Loc sfânt al rugii pe pământ
Tu ai rămas întemeiată
În bezna miilor de ani.

Tu stai în noaptea părăsită,
Creștinii nu te mai iubesc.
Pe poarta cu măslini umbrită
Puțini sunt cei ce mai pășesc.

Aici e cheia biruinței,
Puterea-ntregii tale vieți,
Aici sunt zorii suferinței,
Sunt zorii sfintei dimineți.

Azi rugăciunea e uitată,
Și necredința-și face zid.
Iubirea Ta nemăsurată
În nepăsare și-o închid.

De vrei să mergi iubite frate,
La Golgota să te închini,
De vrei să înțelegi iubirea,
Să treci întâi pe sub măslini.

