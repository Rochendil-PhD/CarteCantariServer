@Title Te-astept Isuse privind
@Number 170

Te-aștept Isuse, privind la ceruri
Să văd dacă Tu vii
În orice seară eu Te chem iară
Pentru a mă pregăti.

R1:	Tu ești aproape, poate la noapte
	S-ar întâmpla să vii
	Haina-i pătată, nu e curată
	Ce fac eu dacă vii?

Aștept și ziua și-mi este teamă
Că Tu vei apărea
Tu dă-mi putere să n-am durere
Ca să mă pot lupta.

Al Tău sfânt sânge și-acuma curge
El poate a mă spăla
De orice vină, de orice tină
Tu iar mă poți ierta.

Când dimineața dispare ceața
Deodată am tresărit
Mă scol degrabă, privesc afară
Să văd dac-ai venit.

Ca orișicare în așteptare
De-acuma stau mereu
Viața mea toată este predată
De-acuma sunt al Tău.

R2:	Tu ești aproape, poate la noapte
	S-ar întâmpla să vii
	Haina-i curată, nu e pătată
	De-acuma poți să vii.

