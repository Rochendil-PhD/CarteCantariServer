@Title Maretul har
@Number 093
@Author John Newton
@Composer William Walker
@Original_Title Amazing grace

	Mărețul har m-a mântuit
	Pe mine din păcat,
/:	Pierdut eram, dar m-a găsit,
	De moarte m-a scăpat. :/

	Mărețul har m-a învățat
	S-o rup cu orice rău.
/:	Ce scump mi-e azi tot harul dat,
	Trăiesc prin el mereu. :/

	Prin har ajunge-voi în cer,
	Cu slavă îmbrăcat,
/:	Și voi slăvi pe veșnicii
	Pe Cel ce har mi-a dat. :/

	Și după zeci de mii de ani
	Din veacul minunat
/:	Nici cu o picătură n-a scăzut
	Oceanul nesecat. :/
