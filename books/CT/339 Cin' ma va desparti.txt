@Title Cin' ma va desparti
@Number 339

Cin' mă va despărți
De Tine dulce Mire
Când știu că am un loc
Un loc sus în mărire.

R:	/:	Nici foame, nici sete
		Nici moarte de-ar fi
		Nimic de Tine Doamne
		Nu m-ar despărți. :/

De-aș fii în strâmtorare,
În chinuri de-aș zăcea
Eu nici atuncea Doamne 
De Tin` nu m-aș lăsa.

Nu pot să uit Isuse 
Cum nici Tu n-ai uitat
Să vii întotdeauna 
Atunci când Te-am chemat

Mă-ntreb putea-voi oare
Să uit iubirea Ta
Când Tu atâta Doamne
Iubit-ai ființa mea.

Te rog să-mi dai putere, 
Să fiu de Tin` legat
Cu legătura care
Va ține până-n veac.
