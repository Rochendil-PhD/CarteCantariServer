@Title Am crezut ca-n mine
@Number 004

Am crezut că-n mine este-atâta dragoste
Și că pot iubi la nesfârșit
Am crezut că pot să iert și să slujesc
Și în umilință să trăiesc.

R:	Dar m-ai pus la probă, Dumnezeul meu
	Ca să îmi arăți ce pot eu
	Și-ai zdrobit mândria ce mă stăpânea
	Să văd deslușit starea mea
	Eu fără Tine nu iubesc,
	Eu fără Tine nu slujesc,
	Eu fără Tine nu știu să iert nici să trăiesc,
	Eu fără Tine nu iubesc,
	Eu fără Tine nu slujesc,
	Eu fără Tine nu știu să iert,
	Eu fără Tine nu sunt nimic.

Am crezut că știu să stau în rugăciune
Să citesc Scriptura zi de zi
Să îmi plec urechea la un strigăt de durere
Să mă lupt, doar binele să-l fac.

Am crezut că știu să-nfrunt orice furtună
Să nu mă clatin când vine vreo ispită
Să pășesc eu singur pe drumul către cer
Fără s-am nevoie de-ajutor.

