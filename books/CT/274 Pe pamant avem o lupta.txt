@Title Pe pamant avem o lupta
@Number 274
@Author Grupul Speranta
@Composer Grupul Speranta

Pe pământ avem o luptă,
Ce-n Cuvânt e arătată
Lupta credinței sfântă,
Ce de Domnul e trasată.
Să luptăm cu râvnă mare,
Până Domnul va veni
Căci prin orice încercare,
Doar luptând vom birui.

R:	Hai luptă frate luptă,
	Hai luptă nu te da bătut
	Spre țara luminii 'nainte
	Cu râvnă și avânt.
	Stai treaz și veghează întruna
	Până în zori de zi,
	Și-atunci primi-vei cununa,
	Când Domnul va veni.

Pregătit să fii de luptă,
Scutul credinței să-l avem.
Cu sabia Duhului 'nainte
În Domnul să ne-ncredem.
Platoșa neprihănirii
Să fie de-a pururi cu noi,
Pe cap coiful mântuirii
Și râvna Evangheliei.

În slavă eternă vom fi
Acei ce am învins
Și Domnul ne va da răsplata
Așa cum ne-a tocmit.
Veșnicia e aproape,
Curând Isus va reveni
Când zorile vor apare
Și lupta se va sfârși.

