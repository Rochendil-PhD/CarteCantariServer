@Title Jos pe valea cu malini
@Number 244

	Jos pe valea cu mălini
	Am găsit un miel în spiniș
	Am găsit un miel sugar
/:	Prins în ghiare de-un tufar. :/
	Meee! Meee!
	De ce plângi, mieluțule?

	Cum să tac și să nu plâng
	Daca spinii rău mă frâng?
	Cum să n-am fiori în trup
/:	Dacă simt miros de lup? :/
	Meee! Meee!
	Cum să nu plâng unchiule?

	Și plângea mieluțu-n spini
	Cu-ochii mari, de lacrimi plini,
	Iar de sus venea urlând
/:	Glas amar de lup flămând! :/
	Uuuu! Uuuu!
	Iată vin acu - acu.

	Numai pân' la trei cât numeri
	Am pus mielul sus pe umeri
	Iar la stâna cu ocoale
/:	Mi-a ieșit o oaie-n cale. :/
	Meee! Meee!
	Lângă mama bine e!

	Tu copil de om creștin
	Nu-nopta pe câmp străin,
	Nu cumva să plângi cu-amar
/:	Ca mieluțul din tufar. :/
	Vai! Vai!
	Rău e să te pierzi de rai, de rai!
	Rău e să te pierzi de rai!
