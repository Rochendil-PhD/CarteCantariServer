@Title Isuse, dintre toti te-aleg mereu
@Number 055

Isuse dintre toți Te-aleg mereu
În orice zi, în orice clipă
Căci Tu ești viața sufletului meu
Și harul care mă ridică.

R:	Te-aleg mereu, Te-aleg mereu
	Isus Mântuitorul meu.
	Te-aleg mereu, Te-aleg mereu.

Isus aleg deplin cărarea Ta
Din miile de căi din lume
Și vreau să merg pe ea cât m-ar costa,
Dă-mi duhul Tău să mă îndrume.

Isus, aleg Cuvântul Tău cel sfânt
Căci numai el e Adevărul
Ce-mi dă lumină lină pe pământ
Și-avânt să pot ajunge-n ceruri

Isus aleg iubirea Ta de jar
Din tot ce lumea îmi îmbie
Ca să-mi aprindă-al inimii altar
Să ardă-acum și-n veșnicie.

Isuse din orice Te-aleg mereu
Și-n orice zi Te știu mai bine
Căci Tu ești dragul sufletului meu
Altul nu vreau decât pe Tine.

