@Title Cine-a crezut
@Number 133

Cine-a crezut în ceea ce ni se vestise?
Cine-a crezut cele prezise,
Fiul măririi pe pământ să coboare
Prețul durerii să-l măsoare.
Și văzându-L printre oameni prea disprețuit
Au zis că e lovit de Dumnezeu și pedepsit,
Dar El era zdrobit de-al nostru păcat
Și singur povara ne-a purtat.

Noi rătăceam cu toții în noaptea lumii grea
Pierduți prin beznă tot mai departe
Și vina-ntreagă a căzut asupra Sa;
Prin moartea Lui ne-a izbăvit de moarte.
Printre cei răi o groapă lumea I-a săpat,
Mormântul Lui a fost alăturea de cel bogat,
Nimeni n-a crezut că poate fi nevinovat
Și-atunci la moarte toți L-au condamnat.

Cine-a crezut c-o să primim prin Isus
Atâta revărsare de iubire?
Cine-a crezut în ceea ce de mult s-a spus:
În jertfa Lui avea-vom mântuire.
Astăzi credem toți în ceea ce ni s-a vestit,
Că pentru noi pe cruce Domnul fost-a răstignit.
El pregătește-n ceruri loc orișicui.
Vom fi și noi în rodul jertfei Lui.

