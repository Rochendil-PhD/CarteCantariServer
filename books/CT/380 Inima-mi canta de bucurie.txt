@Title Inima-mi canta de bucurie
@Number 380

Inima-mi cântă de bucurie
Sunt vesel fericit,
Că Dumnezeu pentru veșnicie
Viață mi-a dăruit.
Mi-a dat credință și biruință
Prin ea să pot avea
Ce-am mai primit prin făgăduință:
Nădejdea și dragostea.

R:	/:	O, Domnul meu (x2)
		Eu sunt al Tău,
		De aceea-Ți mulțumesc mereu. :/

M-a învățat și mi-a dat putere
Prin al Său Sfânt Cuvânt,
Să împlinesc orișice mi-ar cere
Cât voi fi pe pământ.
Deci printr-o viață de rugăciune
Vreau să Îi mulțumesc
Și prin Cuvântul care îmi spune,
Vreau ca să Îl slujesc.

