@Title Infranta-i moartea prin Isus
@Number 279

Înfrântă-i moartea prin Isus
Și boldul ei, păcatul
Vrăjmașul ultim e răpus,
Când vine Împăratul.

R:	El însuși dă semnalul
	Norii sunt, barca ne răpește
	Al trâmbiței e valul
	Și-n cântări arhanghelul vâslește.

Spre țărmul cu un port plăcut,
Ne-ndreaptă vântul nava,
Din noaptea veacului trecut,
Răsare iarăși slava.

Nădejdea alesei învieri
E pentru noi aleșii
Căci n-avem alte mângâieri
Decât pe Domnul vieții.

Cu trupuri noi vom fi îmbrăcați,
Ieșind din putrezire
Din muritori vom fi schimbați,
Deplin în nemurire.

Mireasa Lui s-a-mpodobit
Cu haine de serbare,
Păstrate pentru-al ei iubit,
În dor și așteptare.
