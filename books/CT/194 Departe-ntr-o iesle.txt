@Title Departe-ntr-o iesle
@Number 194

Departe-ntr-o iesle, de nimeni știut
Culcat printre vite, Isus s-a născut.
Îi cântă și-L leagănă stele de-argint
Și-ncet Copilașul adoarme zâmbind.

Doar vitele-n grajd zgomotos îl trezesc
Duios le privește și se liniștesc.
O Prunc minunat, mulțumim c-ai venit
Și-n ieslea săracă adânc te-ai smerit.

Rămâi drag Isuse, cu noi, te rugăm
N-avem bogății dar tot ce-avem îți dăm
Iar tu dă-ne binecuvântarea Ta
Și viața întreagă la iesle vom sta.
