@Title Mergând Isus cu crucea-n spate
@Number 143

Mergând Isus cu crucea-n spate
Spre Golgota sus,
Femeile îndurerate
După El au plâns.

R:	Isus a zis: „Nu mă plângeți pe Mine
	Eu vă spun curat:
	Dacă cu pomul verde fac așa
	Ce-o fi cu cel uscat.”

Isus mergea sub greul crucii
Care-L apăsa,
Dar nici-unul dintre mulțime
Nu Îl ajuta.

Iar când la Golgota a ajuns
Pe cruce L-au întins,
Cu piroane L-au țintuit,
Cu sulița-au străpuns.

Batjocorit și plin de milă
Isus se ruga,
„Tată iartă-le a lor vină
Căci nu știu ce fac!”

Astfel, în locul meu și-al tău
Isus a suferit,
Prin jertfa Lui la Golgota
Pe noi ne-a mântuit.
