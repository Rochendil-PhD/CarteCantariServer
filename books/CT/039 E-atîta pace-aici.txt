@Title E-atîta pace-aici
@Number 039

E-atâta pace-aici c-auzi
Și mersul stelelor cum cântă
Și roua de pe crinii uzi
Cum picură-n tăcere sfântă.

R:	Așa-ntr-o liniște și-un har
	Poate-ai să vii, Isuse, iar.
	Când nimeni nu s-ar aștepta
	Atunci va fi venirea Ta.

E-atâta liniște de sus
Și-n toate curge-atâta pace
De aud cum mâna Ta, Isus,
Lumina spicelor desface.

E atâta liniște că simt
Cum duhul rugăciunii zboară
Și-n taina unei sfinte rugi
O pace sfântă mă-nfășoară.

O, Doamne-acum Te rog să-mi ții
Ființa în veghere-ncinsă.
Ca-n orice strajă-ar fi să vii
Să-mi afli candela aprinsă.

