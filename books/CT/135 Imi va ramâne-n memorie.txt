@Title Imi va ramâne-n memorie
@Number 135
@Composer John W. Peterson

Îmi va rămâne-n memorie-o zi
Când s-a schimbat viața mea.
Ziua aceea mereu o voi ști
Semnul iubirii e-n ea.
Ce prieten bun, minunat, iubitor
Dorul mi l-a împlinit,
Vesel pot spune măreața minune
Căci Domnul meu m-a mântuit.

R:	Glorii din cer în mine s-au revărsat
	Când la calvar Isus m-a vindecat.
	Povara mi s-a dus,
	Sunt în harul Lui Isus.
	Glorii din cer în mine s-au revărsat.

Domnul sigiliu pe inim-a pus:
Fiu în familia Sa.
Sunt curățit de păcat prin Isus,
O, cât de bine-i așa!
În clipa-ceea la El am venit
Ca un sărman păcătos,
Har mi-a dat mare schimbând a mea stare
Prin Domnul meu Isus Hristos.

Azi am o mare nădejde de sus,
Știu că sunt asigurat,
Sunt în cer moștenitor cu Isus
La tot ce e minunat.
Toate le am din acea sfântă zi
Când m-am smerit și-am crezut,
Am nestemate comori minunate
Ce ochii nicicând n-au văzut.
