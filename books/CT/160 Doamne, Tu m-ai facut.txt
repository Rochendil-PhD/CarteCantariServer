@Title Doamne, Tu m-ai facut
@Number 160
@Author Ionel Pleșa
@Composer Ionel Pleșa

	Doamne, Tu m-ai făcut din țărână
	Și-n adânc mi-ai turnat veșnicia,
/:	Dar în mine-o făptură păgână
	Zi și noapte își cere simbria. :/

	Nu sunt, Doamne, decât o suflare,
	Decât carne cu multe păcate,
/:	Dar mă cauți cu dor și oftare
	Să-mi dai forma trăirii curate. :/

	Ce m-aș face tot singur pe ape
	Într-o lume de răni și suspine
/:	Dacă nu Te-aș simți pe aproape,
	Dacă nu Te-aș avea lângă mine. :/

	Eu sunt aburul, scurgerea, clipa,
	Sunt doar lutul, iar Tu ești Olarul.
/:	Ocrotește-mă, Doamne, cu-aripa-ți,
	Dăltuiește-mi făptura cu harul. :/
