@Title Doua mâini astazi, Doamne
@Number 195

Două mâini, Doamne, astăzi se unesc
Pe-acest drum împreună ei pășesc.
Te rugăm lângă ei să fi mereu
În credința că Tu ești Dumnezeu.

R:	Să-i conduci cu mâna Ta
	Tu-i poți binecuvânta.
	Ține-i lângă brațul Tău
	Să fie feriți de rău.

Te rugăm, Doamne, când sunt în necaz
Să le ștergi lacrima de pe obraz
Să-nțeleagă că ești de partea lor
Și-n toate le ești sprijin și-ajutor.

Te rugăm, la perechea aceasta
Să îi dai Tu mereu din pacea Ta.
Să le fii sprijin chiar și în nevoi,
Fă-i, Doamne una pe amândoi.

