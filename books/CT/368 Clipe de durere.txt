@Title Clipe de durere
@Number 368

Clipe de durere, de 'ncercare
Când lacrimi calde curg pe-obraz
Când ne-ntrebăm cu-nfrigurare
De ce ni-e dat să trecem prin necaz.
	Atunci când disperarea ne cuprinde
	Când viața ni se pare-un chin
	Când suspinăm din inimi frânte
	Creștinilor atunci să ne-amintim.

R:	Căci toate lucrurile lucrează
	Spre binele celor ce-L iubesc
	Acelor ce-L iubesc pe Dumnezeu.

Durerea, suferința, încercarea
Lovesc în noi dar nu spre rău
Ne ațintim spre cer privirea
Ne-apropie mai mult de Dumnezeu.
	De Cel ce ne iubește și dorește
	Să-și pună chipul Său în noi,
	Prin orișice deci de vom trece
	Creștinilor să nu priviți 'napoi.
