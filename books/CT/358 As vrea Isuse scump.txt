@Title As vrea Isuse scump
@Number 358
@Author Cristian Vasile Roske
@Composer Cristian Vasile Roske

Aș vrea Isuse scump, să fiu ca Tine,
În pribegia mea pe-acest pământ,
De-atâtea ori când grea ispita vine,
S-o biruiesc prin Sfântul Tau Cuvânt.

R:	Aș vrea, Isuse, scump, a Ta comoară,
	De mângâieri pe veci să-mi dăruiești,
	Aș vrea ca-n mine tot ce-i vechi să moară,
	Ca Tu să faci din mine ce dorești!

Și-aș vrea, Isuse scump, a Ta viață,
Să se-oglindească pururi în a mea
Și să dispară negura din ceața,
Ce-mpiedică să-Ți văd Mărirea Ta.

Și câte n-aș mai vrea, o, scump Isuse,
În pribegia mea pe-acest pământ!
Dorințele ce îmi rămân nespuse,
Le împlinește sfântul Tău Cuvânt!

