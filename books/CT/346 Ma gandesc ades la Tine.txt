@Title Ma gandesc ades la Tine
@Number 346

Mă gândesc ades la Tine
La iubirea Ta adâncă
La fântâna apei vieții
Ce mai izvorăște încă
Doar un pas am mers spre ceruri
Și m-ai răsplătit așa
Cum gândirea cea mai 'naltă
Niciodată n-ar visa.

R:	O, de s-ar deschide cerul
	Și Te-ai coborî în slavă
	S-ar aprinde înălțimea
	De splendoarea Ta grozavă
	Și s-ar despica în două
	Munții în cuprinsul lor
	De lumina Ta s-ar umple
	Muntele Măslinilor.

Aș veni mereu la Tine
Eu te-aș invita la cină
Și Ți-aș dărui din inimi
Inima de pace plină
Aș privi mereu la chipul
Care-a suferit disprețul
Și spre fericirea noastră
A plătit cu sânge prețul.

Dacă voi păși vreodată
În al nemuririi spațiu
Ca în lumea înoită
Îngerii să-mi fie frații
Numai prin a Ta iubire
Voi păși în veșnicie
Tu-mi vei fi și-acolo Doamne
Cea mai sfântă bucurie.

