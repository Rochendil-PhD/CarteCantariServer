@Title El n-a promis
@Number 096
@Author Annie J. Flint, trad. Valentin Popovici
@Composer Alfred B. Smith

El n-a promis doar cerul senin,
Nici flori pe cale, fără pelin,
N-a promis soare fără de ploi,
Nici bucuria fără nevoi.

R:	Dar ne-a promis din puterea Sa,
	Pe drum lumină că ne va da,
	Al Său bogat har în încercări
	Și mângâiere în întristări.

El n-a promis căi fără dureri,
Fără ispite, fără poveri
Și nici n-a spus El că vom avea
Cruci mai ușoare decât a Sa.

El n-a promis drum larg și ușor,
Să poți umbla fără ajutor
Și nici pe drum că nu vor fi stânci,
Că n-ai să treci și prin văi adânci.
