@Title Binecuvântata-i viata
@Number 152
@Author Octavian Luncan
@Composer Octavian Luncan

Binecuvântată-i viața,
Împreună cu Isus
Când îți luminează fața
Pacea Domnului de sus.

R:	Pocăință, pocăință
	Tu ne-apropii către cer
	Unde dragostea-i deplină
	Și unde lacrimile pier.

Nu este copilăria
Mai plăcută Domnului
Ca aceea-n care-s pruncii
Nelipsiți la casa Lui.

Ce frumoasă-i tinerețea
Cu Isus să o trăiești
Și prin El orice ispită
Poți mereu s-o biruiești.

Când povara bătrâneții
Vrea să te apese-n jos
Duhul Sfânt te-ntinerește
Și-ți dă aripi spre Hristos.
