@Title Sa ne rugam sa-I cerem
@Number 271

Să ne rugăm, să-I cerem
Să ne-mbrace cu putere
Căci zilele vor fi nespus de grele
Să-I cerem să ne-mbrace cu putere.

R:	Mână cu mână toți împreună
	Să ne rugăm fraților
	Până la sânge și vom învinge
	Tainele ispitelor.

Să ne rugăm
Așa cum s-a rugat și Ezechia
Să ne rugăm așa ca și Maria
Să ne rugăm la fel ca Ieremia.

Să ne rugăm
Ca Iona în adâncurile mării
Ca Daniel în taina așteptării
Ca Israel în ziua liberării.

Să ne rugăm
Ca Iosua în lupta lui cea mare
Să se oprească minunatul soare
Ca și Estera cea biruitoare.

Să ne rugăm
Ca Moise-n marea lui călătorie
Pe muntele cel mare din pustie
Să ne rugăm ca Moise și Ilie.

Să ne rugăm
Ca David, Solomon și Debora
Ca să-l biruim și noi pe Sisera
Să-l biruim și să-i ocupăm țara.

Să ne rugăm
Cum S-a rugat Isus în Ghetsimani
Cum tresăriseră cetele dușmane
Să ne rugăm ca Domnu-n Ghetsimani.
