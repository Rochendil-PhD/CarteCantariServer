@Title Noapte de Craciun
@Number 172
@Author Alexandru Groza
@Composer Alexandru Groza

Noapte de Crăciun preasfințită ești
Cu lumini strălucitoare bucurii vestești
Că în Betleem S-a născut Isus
Fiul Tatălui din ceruri Pruncul Sfânt.

R:	S-a născut Isus, pace ne-a adus
	Bucuria este mare în cer și pe pământ
	Îngerii în cor slăvesc pe Salvator
	Pace pe pământ și bună-nvoire.

Blând și drăgălaș, dulce copilaș
Ne-a adus din cer lumină, dragoste și har
Dumnezeu ne-a dat ce-a avut mai scump
Fiul Lui răscumpărare pe Pământ.

Magii Îl cinstesc pe Fiul ceresc
Păstorii îngenunchează, cu drag Îl privesc
Cinstește-L și tu în viața ta
Prin credință și iubire nu uita.
