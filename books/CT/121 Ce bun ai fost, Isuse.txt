@Title Ce bun ai fost, Isuse
@Number 121

Ce bun ai fost Isuse
Căci pace Tu mi-ai dat
Și veșnică viață
Prin sângele-Ți vărsat.
Asupra Ta disprețul,
Batjocura și chinul
Luate-au fost de Tine
Spre a ne da destinul.

R1:	Cum vom putea să-ți mulțumim
	Pentru iubirea ce-o primim
	Suntem săraci n-avem ce-Ți da
	Isuse știi prea bine
	Chiar dacă-am plânge ne 'ncetat
	Pe-acest pământ înstrăinat
	Cu mii de lacrimi de-am uda
	Tot n-am fi demni de Tine.

Ai îndurat ocara
Și bice fără număr
Apoi Ți-au pus și crucea
S-o duci pe al Tău umăr
Cu fruntea-nsângerată
Încununat cu spini
Treceai Isuse drumul
Vândut între străini.

Zdrobit de suferință
Pe lemn Te-au pironit
Dar Tu spre ei Isuse
Cu milă ai privit
Te-au dus astfel la moarte
Și-apoi să ne primești
Și prin al Tău sfânt sânge
Tu să ne curățești.

R2:	Nu suntem demni să Te urmăm
	Dar n-avem unde să plecăm
	Împovărați de-amar și chin
	Suntem Tu știi prea bine
	Dar cu-a Ta dragoste Isus
	Tu să ne iei la Tine sus
	De pe acest pământ străin
	Să locuim cu Tine.

