@Title Oricine iubeste o floare
@Number 114

	Oricine iubește o floare
	E-aproape de-un sacru mister.
/:	Oricine se-oprește-n cărare
	S-asculte un glas de izvoare (x2)
	E-aproape, aproape de cer. (x2) :/

	Oricine iubește seninul
	Când soarele urcă-n eter.
	Oricine-și înalță suspinul
/:	Când licăre-n mare rubinul (x2)
	E-aproape, aproape de cer. (x2) :/

	Oricine pe munții albaștrii
	Privește granitul sever.
/:	Oricine pe căi de sihaștri
	Străbate păduri de jugaștri (x2)
	E-aproape,	aproape de cer. (x2) :/

	Dar cine-a primit îndurare
	Din rănile Blândului Miel.
/:	Acesta e frate cu floarea
	Cu râul, cu munții, cu marea
	Și-oriunde îl duce cărarea
	tot cerul, tot cerul e-n el. (x2) :/

