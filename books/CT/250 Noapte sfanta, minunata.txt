@Title Noapte sfanta, minunata
@Number 250
@Author Nicolae Moldoveanu
@Composer Nicolae Moldoveanu

Noapte sfântă, minunată
Ceru-ți este luminos,
Căci se naște-n tine-al vieții
Soare sfânt, Isus Hristos.

R:	O, noapte minunată
	Slăvită și prea-sfântă
	Și cerul și pământul
	De bucurie cântă.

Îngerii din cer coboară
Imn de slavă intonând
La păstorii din câmpie
Vestea nașterii ducând.

Steaua-n depărtări răsare
Și se-nalță tot mai sus
Îndrumând pe magi să vină
Să se-nchine lui Isus.

Înaintea Ta, Isuse
Inimile ne plecăm
Duși pe aripi de credință
Ție, Doamne, ne-nchinăm!
