@Title Nimic nu sunt un strop de tina
@Number 128
@Author Costache Ioanid
@Composer anonim

Nimic nu sunt, un strop de tină
În care-ai pus un foc divin
Un ciob în care ai pus lumină
Pustiu din car' Tu faci un râu.
	Nimic nu sunt, o trestie frântă
	Din care faci toiag de fier
	O luminiță fumegândă
	Ce mâine va fi o stea pe cer.

Nimic nu sunt, un rob netrebnic
Chemat ca jugul Tău să-l port
Să dau deoparte piatra cea rece
Când Tu dai viața celui mort.
	Nimic nu sunt, o cupă spartă
	Din care faci un heruvim
	Sunt omul care Te-am dat la moarte
	Fără să-mi pese de-al Tău suspin.

Nimic nu sunt, doar Tu ești totul
Și Tu Te-ai dat ca preț al meu
Făcând din pieptul meu chivotul
Ce poartă-n el pe Dumnezeu.
	Nimic nu sunt, nimic sub soare
	Dar Tu Te-ai dat pentru nimic
	În veci să fii mereu mai mare
	Iar eu în veci mereu mai mic.

