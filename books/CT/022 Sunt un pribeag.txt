@Title Sunt un pribeag
@Number 022

Sunt un pribeag fără de țară
Rătăcitor prin lung pustiu,
Dar am în ceruri o comoară
Și țara mea e-n veșnicii.

R:	Mă-ndrept spre cer să-L văd pe Domnul
	Să nu mai fiu un pelerin
	Căci după ce-am să trec Iordanul,
	Se va sfârși cu-al meu suspin.

Voi lepăda a mea povară
Eliberat de crucea grea,
Nădejdea mea nu o să moară
Și voi intra-n odihna Sa.

Tu vezi ce grea e-naintarea,
Mă lupt să biruiesc mereu.
Un dor nespus mă cheamă-acasă,
E dorul după Dumnezeu.

Și-mi voi parcurge calea toată
Și voi ajunge-al meu sfârșit
Primit voi fi cu bucurie
Acasă când voi fi sosit.
