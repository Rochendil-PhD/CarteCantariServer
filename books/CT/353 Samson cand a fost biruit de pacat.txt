@Title Samson cand a fost biruit de pacat
@Number 353

Samson când a fost biruit de păcat
Dalila tăiatu-ia părul
C-atunci legământul cel sfânt și-a călcat
Și-atunci a trădat adevărul
Atuncea vrășmașii l-au prins și i-au scos
Și ochii plătindu-și desfrâul
/:	La râșnița lor într-o temniță jos
	L-au pus să le macine grâul. :/

Pe drumul credinței prin har nu ți-e greu
Când ochii-ți privesc într-o parte
Dalilele lumii te-apucă la piept
Și viața ți-o-mping înspre moarte
Te leagă cu funii mai strâns de pământ
Tăindu-ți puterea cea sfântă
/:	Și calci în picioare un sfânt legământ
	Căci false iubiri te încântă. :/

Vrăjmașii te-apucă și ochii ți-i scot
Să nu poți vedea niciodată
Frumos adevărul cu cerul lui tot
Din țara în lumină îmbrăcată
La râșnița lor te silesc să-nvârtești
Să macini sămânța minciunii
/:	Mai crunt te apasă cânt tu obosești
	N-au milă de tine niciunii. :/

Pieri-vei cu ei în lumescul palat
Când ora cea sfântă o să vină
De nu-L chemi pe Domnul Cel Sfânt și-ndurat
Căci vremea de har e târzie
O, Doamne păzește-mă Tu să nu fiu
Cuprins de-o Dalilă vicleană
/:	Iar drumul credinței mereu să mi-l țin
	'Nălțându-ți doar Ție Osana. :/
