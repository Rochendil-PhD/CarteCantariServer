@Title Da si nu
@Number 246

Da și nu, nu și da
Nu se pot înmănunchia.
Nu poți fi cum vrei tu,
Nu poți fi și da și nu.
Când iubirea-ți spune: Hai!
Lenea-ți poruncește: Stai!
Când Isus vrea să lucrezi
Lenea-ți spune să mai șezi.
Da și nu, nu și da
Nu se pot înmănunchia.
Nu poți fi cum vrei tu,
Nu poți fi și da și nu.

Bun și rău, rău și bun
Când se-adună, se răpun.
Nu poți da brațul tău
Celui bun și celui rău.
Cerul vrea copii cuminți
Însă lumea vrea să minți.
Domnul vrea să fii în har
Iar Satan să fii murdar.
Bun și rău, rău și bun
Când se-adună, se răpun.
Nu poți da brațul tău
Celui bun și celui rău.

Iad și Rai, Rai și Iad
N-au același drum și vad.
Pe Isus dacă-l ai
Scapi de Iad și vii în Rai!
Dacă-l ai pe Domnu-n gând
Nu poți fi și rău și blând,
Dacă-I dai iubirea ta
Spune-I totdeauna DA!
Iad și Rai, Rai și Iad
N-au același drum și vad.
Pe Isus dacă-l ai
Scapi de Iad și vii în Rai!
