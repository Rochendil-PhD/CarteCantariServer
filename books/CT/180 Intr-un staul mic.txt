@Title Intr-un staul mic
@Number 180
@Author R. Cocar
@Composer Daniel Stauceanu

Într-un staul mic,
La o margine de sat
S-a născut un prunc
Drăgălaș și minunat.

R:	/:	Îngeri cântă-n cor:
		„Pace fie pe pământ!”
		S-a născut Hristos,
		Fiul Domnului cel Sfânt. :/

Ceata de păstori
În uimire asculta
Îngerescul cor,
Vestea bună ce-aducea.

Magi din răsărit
Au pornit conduși de stea
Și la Betleem
Au venit a se-nchina.

Vestea bună azi
Se aude ne-ncetat:
Pruncul a venit
Să ne scape de păcat.

