@Title A fost candva o frumoasa gradina
@Number 351

A fost cândva o frumoasă grădină
Cu lotuși, cu crini, cu migdali și măslini
Cu-o tainică și ne-ntinată lumină
Cu-n cer ce-ar fi fost de-a pururi senin.
Și-acolo-n Eden în grădina străveche
Ca rod al iubirii și-al dorului sfânt
A fost așezată întâia pereche
/:	Cu suflet ceresc
Într-un cort de pământ. :/

Și-acolo-n Eden ca-ntr-o veșnică nuntă
Legați în iubire, feriți de vrășmași
Trăiau părtășia curată și sfântă
Cu Domnul iubirii în Sfântu-I locaș.
Dar nu prea departe în tainică umbră
Satana privindu-i cu ochiul viclean
Aduse-n grădină și ziua cea sumbră
/: Cu moarte lovindu-i pe Eva și-Adam. :/

Vai, unde-i de-atuncea acea fericire
Cerești desfătări din Edenul cel vechi?
Durere și plâns și necaz și robie
Pământ frământat, lovit de blestem.
Și-a fost peste veacuri o altă grădină;
Isus își așteaptă mireasa plăngând,
Primind să plătească adânca ei vină
/: Pe crucea Golgotei să moară iertând. :/

Și slava și pacea, viața, iubirea
Pierdute atuncea în vechiul Eden
Din nou le-am găsit primind mântuirea
Prin jertfa ce-a frânt al morții blestem.
Cântăm azi cu toții, cântăm azi mărire
Din nou suntem liberi, din nou izbăviți.
E-al nostrul Edenul cu-a lui strălucire
Din nou suntem liberi, prin har mântuiți!
Prin har suntem liberi, prin har mântuiți!

