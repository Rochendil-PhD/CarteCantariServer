@Title 'Naintea Ta Isuse
@Number 258

'Naintea Ta Isuse
Un bulgăr de pământ eu sunt,
Și totuși Tu adesea
Mi-ai spus că sunt mai mult.
Privind mereu spre ceruri
Răspunsul Tău l-aștept curând
Uitând cât Te-ai rugat Tu
Când erai pe pământ.
Cum să mă rog?
Aș vrea să-mi spui și ce să fac
		Ca să veghez.
Cum să mă rog, să simt puterea Ta
Că m-a cuprins și că m-asculți?

Ca jertfă pentru mine
La Golgota ai suferit.
De ce-ai făcut-o oare?...
Dar știu că m-ai iubit.
Îți dăruiesc viața
Când mă gândesc la jertfa Ta
Și totuși eu adesea
Nu-Ți dau dragostea mea.
Cum să iubesc, să pot s-arăt și eu la fel
		Iubirea Ta?
Cum să iubesc, să știu că nu îmi va
Lipsi nicicând dragostea Ta?

De-atâtea ori în viață
M-ai sprijinit, m-ai ajutat.
Aș vrea și eu pe alții
S-ajut cu ce mi-ai dat.
Oh, cât aș vrea Isuse!
Departe sunt cu fapta mea,
Cu meritul meu Doamne
Nicicând nu m-aș lăuda...
Cum să ajut? Și cât să fac în slujba Ta
		Pe-acest pământ?
Cum să ajut, prin mine oamenii
Să-nțeleagă al Tău Cuvânt>

Doresc ca-n astă viață
Să stau mai mult îngenuncheat,
Să cred că n-am plătit eu
Tot ce Ți-am datorat.
Eu știu cu Tu Isuse
Nu ceri mai mult decât pot eu
De-aceea pot fi sigur
Că voi fi-n cerul Tău.
Cum să-Ți mulțumesc?
Că-n schimb eu nu Ți-am dat nimic
		Ca să primesc
Inima mea Ți-o dau și vreau pe veci
Isus în ea să locuiești...

