@Title In sfant-armonie, Parinte slavit
@Number 375
@Author Maria Bordei
@Composer William H. Doane, 1875
@Original_Title To god be the glory

În sfânt-armonie, Părinte slăvit
Ne închinăm Ție, prin Fiul iubit.
În El se-oglindește deplin slava Ta
În El este înscrisă ființa Ta.
	Te slăvim, Te-nălțăm
	Tatăl nostru ceresc
	Te slăvim și-Ți cântăm
	Cu Isus Te-adorăm
El chipul Tău veșnic, întâiul Născut
Prin jertfa-I deplină Te-a descoperit.

Trăind pentru tine, pentru-al Tău folos
Plăcerea-Ți divină, este doar Hristos
Cuvânt creator și Cuvânt întrupat
În slava-Ți deplină Tu L-ai înălțat.
	Recunoaștem smeriți
	Pentru slava Ta-n veci
	Că Isus, Fiul Tău
	Este singurul Domn.
Cu slavă și cinste L-ai încununat
Căci prin har, pentru toți, El moarte-a gustat.

În casa Ta-n locul de El pregătit
Vom fi în curând cu-al Tău fiu preaiubit
A Lui slavă, Tată toți vom admira
Recunoscând veșnic vrednicia Ta.
	Ne-ncetat vom cânta
	Cu al Tău Fiu iubit
	Și Te vom admira
	Pentru că L-ai iubit
Și planul Tău veșnic se va împlini
Tu vei fi totul și în toți pe vecii.

