@Title Iubire nici nu stiu sa spun
@Number 325

Iubire, nici nu știu să spun
Ce bună-ai fost cu mine
Căci harul Tău cu cât l-adun
Mereu mai mare-mi vine

Îmi ceri o jertfă: pare foc
Și-mi tremură privirea
Dar ea-i doar tainicul mijloc
Prin care-mi ceri sfințirea.

Îmi ceri un Iad pe-un Paradis
Și-un praf pe-o avuție
Îmi ceri o clipă cât un vis
Și-mi dai o veșnicie.

Îmi dai o cruce și mi-o iei
Cu dragoste voiasă
Căci cea mai crea din partea ei
Asupra Ta apasă.

Îmi ceri doar dragostea s-o dau
C-o inimă grăbită
Și-n veci tot iau și iau
Și unda-i nesfârșită.

