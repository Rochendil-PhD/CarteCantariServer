@Title Inger alb din cerul sfant
@Author Nicolae Moldoveanu
@Composer Nicolae Moldoveanu
@Pitch Gm

1. Înger alb din cerul sfânt
Se coboară pe pământ
/: Veste mare aducând
despre Mesia cel blând. :/

2. Cum smerit S-a întrupat
Să ne scape de păcat
/: Şi cum ceru-a părăsit
Căci atâta ne-a iubit. :/

3. Loc în lume n-a avut
Domnul cel făr’ de-nceput.
/: Ieslea boilor I-a fost
Leagan sfânt şi adăpost. :/

4. Azi din nou, Isuse blând,
Vii la noi, ca oarecând,
/: Ieslea inimii ne-o ceri,
Ca să simţi căldura ei. :/

5. Să-i aduci ca dar frumos
Cerul Tău prealuminos.
/: S-o sfinţeşti, s-o faci un rai,
Ca în ea pe veci să stai. :/

