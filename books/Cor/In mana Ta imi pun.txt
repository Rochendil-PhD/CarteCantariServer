@Title În mâna Ta îmi pun
@Author Nicolae Moldoveanu
@Composer Nicolae Moldoveanu
@Pitch E

1. În mâna Ta îmi pun,
Isus, eu mâna mea,
Și-apoi vreau să rămân,
Pân-la sfârşit aşa.

R: Vreau inima de-a Ta
Pe veci să mi-alipesc,
Să pot ajunge-aşa
Un om duhovnicesc!

2. Picioarele să-mi ţin,
Oricând pe urma Ta,
De-i nor ori de-i senin,
Să nu m-abat din ea.

3. Să-mi reazim capul meu,
Smerit şi-ascultător,
De pieptul Tău mereu,
Iubit Mântuitor!

4. Şi ochii-n ochii Tăi
Să-i ţin pân-la sfârşit
S-ajung pe-a Tale căi
În Cerul fericit! 
