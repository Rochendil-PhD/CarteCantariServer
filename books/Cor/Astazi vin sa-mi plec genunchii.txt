@Title Astazi vin sa-mi plec genunchii
@Author Nicolae Moldoveanu
@Composer Nicolae Moldoveanu

1. Astăzi vin să-mi plec genunchii,
Înaintea ieslei Tale;
/: Copilaş din altă lume,
Obosit de frig şi cale. :/

2. Şi-mi plec inima şi faţa,
Copilaş din zarea-albastră.
/: Şi mă-nchin cu umilinţă,
Căci cobori în lumea noastră. :/

3. Nu am smirnă, ca şi magii,
Nici tămâie şi nici aur
/: Lacrimile pocăinţei
Îmi sunt singurul tezaur :/

4. Ţi le-aduc acum ‘nainte,
Cu sfială şi ruşine,
/: Copilaş venit din ceruri
Să porţi crucea pentru mine! :/

