@Title Tu esti izvorul vietii mele

Tu ești izvorul vieții mele!
O, Doamne ești tăria mea!
Tu-mi dai voință și putere 
să-Ți cânt din toată inima!
             Tu ești aripa ce mă poartă, 
             Tu-mi ești odihna din adânc, 
             Tu mă ridici pe stânca ‘naltă
              la care nu pot să ajung.

//:Eu cânt Aleluia, Aleluia, Aleluia!://

Tu dai un sens trăirii mele, 
Tu mă-mplinești în tot ce fac,
Tu mă ajuți în clipe grele
Iubind, să rabd, să lupt, să tac!
            Cuvântul Tău mi-e pâinea vieții,
            Tu-mi dai lumină zi de zi
            și chiar de trec prin valea morții, 
            eu nu mă tem orice-ar veni!

//:Eu cânt Aleluia, Aleluia, Aleluia!:// 

Isuse-n mila Ta cea mare, 
Tu, Soarele din înălțimi, 
ai coborât să-mi dai iertare, 
să mă ridici, să mă-nsenini!
           Trăiesc o stare minunată
           cu Tine-n inimă mereu
           și-aș vrea să știe lumea toată 
           că Tu ești Dumnezeul meu!

//:Eu cânt Aleluia, Aleluia, Aleluia!://

