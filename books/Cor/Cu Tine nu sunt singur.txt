@Title Cu Tine nu sunt singur
@Author Andrae Crouch
@Composer Andrae Crouch
@Original_Title My Tribute

1. Cu Tine nu sunt singur 
Doamne orice'ar fi
Căci Tu mă cercetezi 
de-aproape și mă știi.
Tu știi când stau pe loc 
Sau când la drum pornesc,
Pătrunzi în gândul meu 
Cu Duhul Tău ceresc!

Tu știi cuvântul meu 'nainte de-al rosti,
Cu drag mă înconjori prin har 
să pot trăi.
Eu nu pot să cuprind înțelepciunea Ta,
Dar vreau să Te slăvesc 
cât viață voi avea!

R1: Unde pot fugi să m-ascund de fața Ta?
În ceruri sau la margine de mare?
Chiar și-n adâncimi de mormânt 
mă vei afla,
În bezna lumii Tu ești al meu Soare!

Tu m-ai întocmit, Tu m-ai zămislit,
Tu ai fost mereu cu mine
Dumnezeu și Tată,
Fii în veci slăvit, veșnic preamărit,
Căci Tu m-ai zidit 
o făptură minunată!

2. Când nu eram născut știai viața mea,
Cu dragoste de-atunci m-ai scris în cartea Ta,
O, cât de nepătruns e planul Tău divin,
A Ta e viața mea, eu Ție Ți-o închin!

Dar am un singur dor și-l port în pieptul meu:
Ca împotriva Ta să nu mai stea cel rău,
Să piară ura lui de pe întreg pământ,
Iar Tu să fii slăvit și Numele Tău Sfânt!

R2: Nimicește, Doamne tot planul celui rău
Și ura ce-o arată pentru Tine,
Preamărit să fie în veci Numele Tău,
Dreptatea Ta și faptele-Ți divine!

Tu m-ai întocmit, Tu m-ai zămislit,
Tu ai fost mereu cu mine
Dumnezeu și Tată,
Fii în veci slăvit, veșnic preamărit,
Căci Tu m-ai zidit 
o făptură minunată!

Tu m-ai întocmit, Tu m-ai zămislit,
Tu ai fost mereu cu mine
Dumnezeu și Tată,
Fii în veci slăvit, veșnic preamărit,
Căci Tu m-ai zidit 
o făptură minunată!

