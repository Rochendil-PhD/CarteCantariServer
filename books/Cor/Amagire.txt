@Title Amagire
@Author Chris Muraru
@Composer Chris Muraru

1. Câtă vreme-a trecut, 
Câtă vreme-a rămas
Între noapte şi zi,
Între drum şi popas?
Ne minţim zi de zi 
că am fost, că vom fi
Şi uităm mult prea des să mai fim.
Vrem s-avem cât mai mult
Ca şi cum n-am mai şti
Ce săraci lumea vom părăsi.

R: Spune, de ce tot alergi?
Spune, ce vrei să culegi?
Pierzi rătăcind ani întregi în neştire;
Mâine la capăt de drum
Tu vei afla că, oricum, 
Fără Isus, toate sunt 
Amăgire.

2. Ce iluzii s-au dus?
Ce iluzii mai sunt?
Clipe care ne trec ca o umbră 
pe gând;
Alergăm după nori,
Alergăm după vânt
Şi deschidem târziu pumnii goi;
Vrem un nou început 
Însă timpul pierdut 
Nu se-ntoarce nicicând înapoi.

R: Spune, de ce tot alergi?
Spune, ce vrei să culegi?
Pierzi rătăcind ani întregi în neştire;
Mâine la capăt de drum
Tu vei afla că, oricum, 
Fără Isus, toate sunt 
Amăgire.
Fără Isus, toate sunt 
Amăgire.

