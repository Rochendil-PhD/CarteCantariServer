@Title Daca-ti spune cineva

1. Dacă-ţi spune cineva
Că eşti steaua căzătoare din amurg
Pe aripi de vânt purtată ca un fulg,
Că eşti doar o licărire-n infinit
Tu să-i spui numai atât, că a greşit.
Tu eşti tot ce va să fie,
Infinit şi veşnicie,
Tu eşti tot ce-i sus şi jos
Căci eşti din Isus Hristos.

2. Dacă-ţi spune cineva
Că ţi-e umbletul aiurea pe poteci
Şi că viaţa nu ştii cum să ţi-o petreci
Şi că totul pentru tine s-a sfârşit
Tu să-i spui numai atât, că a greşit.
Bucuria cea mai sfântă
Nu zdrobeşte, nu frământă
Iar când ai privirea-n sus
Eşti în harul lui Isus.

3. Dacă-ţi spune cineva
C-ai pierdut o lume-ntreagă de amici,
Că acuma fug de tine mari şi mici
Şi oriunde pas cu pas eşti ocolit,
Tu să-i spui numai atât, că a greşit.
Ai pierdut amici o mie
Dar câştigi o veşnicie
Dar din toate mai presus
Îl ai prieten pe Isus.

4. Dacă-ţi spune cineva
Că-ntr-o carte sfântă numele ţi-e scris,
Că un loc ţi-e pregătit în Paradis
Ca răsplată pentru tot ce-ai suferit,
Tu să ştii că Domnul Isus ţi-a vorbit.
Nu te confunda cu lumea,
Tu eşti sensul, raţiunea
Pentru care, astăzi, ţie
Ţi s-a dat o veşnicie.

