@Title Eu știu că am în cer o casă
@Author Nicolae Moldoveanu
@Composer Nicolae Moldoveanu
@Pitch F

1. Eu ştiu că am în cer o casă 
Pe care nimeni nu mi-o ia,
Chiar daca nedreptatea lumii
M-alungă din căsuţa mea.

Eu ştiu, eu ştiu,
Eu ştiu că am în cer o casă
Pe care nimeni nu mi-o ia.

2. Eu ştiu că am să cânt odată
Cu toţi cei dragi îmbrăţişat,
Chiar dacă azi trăiesc în lacrimi
De cei iubiţi prea-ndepărtat.

Eu ştiu, eu ştiu,
Eu ştiu că am să cânt odată
Cu toţi cei dragi îmbrăţişat.

3. Eu ştiu că Răscumpărătorul
Şi Dumnezeul meu e viu,
Chiar nimicit să-mi fie trupul
Şi chiar uitat de toţi să fiu.

Eu ştiu, eu ştiu,
Eu ştiu că Răscumpărătorul
Şi Dumnezeul meu e viu.

4. Eu ştiu că-L voi vedea pe Domnul
Şi El va fi Răsplata mea,
Chiar dacă viaţa mea din lume
Şi moartea fi-mi-ar cea mai grea.

Eu ştiu, eu ştiu,
Eu ştiu că-L voi vedea pe Domnul
Şi El va fi Răsplata mea.
