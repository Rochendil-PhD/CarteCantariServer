@Title Colindul ingerilor

1. Oare-aţi auzit 
răsunând în slavă
dulce glas de înger 
luminos şi clar?

Aţi văzut lucind 
steaua fără seamăn,
Semn că Dumnezeu coboară plin de har?

Oare-aţi ascultat 
veştile din ceruri
Aşteptate-n taină 
de păstori cu dor?

R: “Gloria in excelsis Deo!
Gloria in excelsis Deo!”
Cântă vesel îngerii în cor.

2. A venit smerit 
în tăcerea iernii
Cum se-aşterne neaua 
noaptea, liniştit.

Şi ne-a răsărit 
ca un soare veşnic
Încălzind cu drag 
pământul adormit.

Al Mariei Fiu 
S-a născut în staul
Al măririi Rege 
azi e prunc plăpând.

R: “Gloria in excelsis Deo!
Gloria in excelsis Deo!
Pace şi-nvoire pe pământ!”

3. Iată-L strălucind 
în a lumii noapte,
Aducând speranţa 
cerului curat,

Iată-L printre noi 
plin de bunătate,
Domn neprihanit 
şi-n dragoste-mbrăcat.

Tot pământul azi 
să se-nveselească
Să-şi întoarcă faţa 
către Cel de sus!

R: “Gloria in excelsis Deo!
Gloria in excelsis Deo!”
/: Să cântăm căci 
S-a născut Isus! :/

