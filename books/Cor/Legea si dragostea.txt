@Title Unde-i teamă nu-i iubire

1. Unde-i teamă, nu-i iubire
Unde-s legi, nu-i fericire
Legea dă ce se cuvine,
Dragostea se dă pe sine
Legea dă o zi din șapte
/: Dragostea le dă pe toate :/
Aleluia!

2. Unde-i Lege, nu-i cunună
Unde-s robi, nu-i voie bună
Legea dă viței pe-altare,
Dragostea dă tot ce are
Legea dă a zecea parte,
/: Dragostea le dă pe toate :/
Aleluia!

3. Unde-i Lege, nu-i iertare
Unde-i rug, nu-i îndurare
Legea iartă, dar vrea sânge,
Dragostea pe ea se frânge.
Legea iartă prin dreptate,
/: Dragostea le iartă toate :/
Aleluia!

4. Legea are zile sfinte,
Dragostea-i mereu fierbinte
Legea ține slujbi divine,
Dragostea tot anul ține.
Legea-i trudă cu simbrie,
/: Dragostea-i împărăție :/
Aleluia!
