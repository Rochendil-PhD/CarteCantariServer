@Title Cantarea Mantuirii Medley

Isuse-n mila Ta cea mare, 
Tu, Soarele din înălțimi, 
ai coborât să-mi dai iertare, 
să mă ridici, să mă-nsenini!

Trăiesc o stare minunată
cu Tine-n inimă mereu
şi-aş vrea să știe lumea toată 
că Tu eşti Dumnezeul meu!

/: Eu cânt Aleluia, Aleluia, 
Aleluia! :/

Slăvit fii, o, Doamne!
Slăvit fii, o, Doamne!
Slăvit fii, o, Doamne
Şi-n veci glorificat!

M-a spălat al Tău sânge
Şi voinţa-mi se frânge
Slăvit fii, o, Doamne,
Şi-n veci glorificat!

Fă-mă să-Ţi fiu pe plac
Cu viaţa mea, cu tot ce am.
Şi gândul meu, ruga mea
Să înalţ mereu spre Golgota!

M-a spălat al Tău sânge
Şi voinţa-mi se frânge,
Slăvit fii, o, Doamne, 
Şi-n veci glorificat!

N-am să uit, Isuse Doamne, niciodată
Din ce greu, prin ce minune m-ai scăpat,
N-am să uit iubirea Ta nemăsurată,
Dragostea şi mila Ta cea minunată,
C-am fost mort, 
şi dintre morţi m-ai înviat,
Dintre morţi m-ai înviat!

Ce scump oricărui credincios,
Isuse, e-al Tău Nume
Chiar celui mai puţin zelos 
E cel mai drag din lume,

El păcătosului iertat 
Vorbeşte de-ndurare, 
Căci harul Tău cine-a gustat
Scăpat-a de pierzare

Iubirea Ta m-a căutat 
O, scumpul meu Mântuitor; 
M-a căutat şi m-a găsit 
Şi din păcat m-a izbăvit!

Iubirea Ta m-a căutat 
O, scumpul meu Mântuitor; 
M-a căutat şi m-a găsit 
Şi din păcat m-a izbăvit!

Acelui ce ne-a mântuit
Şi cu-al Său sânge ne-a spălat,
Putere, cinste şi mărire!
Regi sfinţi, din robi, ne-a făcut El

Supuşi să fim l-al Său Cuvânt,
Prin viaţa noastră, să-L slăvim toţi!

Iubirea-I sfântă să cântăm,
Căci chiar la moarte ea L-a dus!
Cu sfinţii îngeri, să cântăm toţi:

"Mielul e vrednic să aibă
Putere, cinste, laudă,
Slavă şi stăpânire în veci!"

