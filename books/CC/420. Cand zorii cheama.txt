@Title Când zorii cheamă
@Number 420
@Author Costache Ioanid
@Composer Nicolae Moldoveanu
@Original_Title vol. 3, cant. 199
@Tag Îmbărbătare - mângâiere

1. Când zorii cheamă din somnul greu,
Ţe-ncrede iarăşi în Dumnezeu.
/: Înalţă ruga şi gândul sus,
Nu-ncepe ziua fără Isus! :/

2. Pe drum cu soare, prin ploi sau vânt
Pe buze poartă un cântec sfânt!
/: În orice muncă, tu cere-ntâi
Deplină pace şi-n ea rămâi! :/

3. Iar unde-i brazdă, prin văi şi lunci,
Sămânţă bună cu drag s-arunci!
/: Atunci spre casă, cu ceru-n gând,
Te vei întoarce din nou cântând. :/

