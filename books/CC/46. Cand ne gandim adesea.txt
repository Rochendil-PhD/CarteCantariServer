@Title Cand ne gandim adesea
@Number 46

1. Când ne gândim adesea
Ce bine-i cu Isus,
Chiar ne cuprinde jalea
De-atâţi ce nu-L cunosc!
Şi-am vrea ca toţi aceştia
Să vină la Isus,
Căci viaţa-adevărată
E numai în Isus.

2. Păcatul niciodată
Nu poate ferici;
El dă plăceri de-o clipă
Ce lasă-n suflet gol,
Căci sufletul nu poate
Să fie mulţumit,
De n-are fericirea
Pe care-o dă Isus

3. Întreabă pe-orişicine
De-i fericit deplin
Cu viaţa ce o duce
În lume şi-n păcat.
Cel mult dac-o să spună
Că simte câteodat’
O fericire, care,
Când e-n necaz, s-a dus.

4. Noi ardem de dorinţa
Să spunem tuturor
Despre iubirea mare
A Domnului Isus:
Că El Şi-a dat pe cruce
Viaţa pentru noi
Şi ne-a scăpat din moarte
Ca-n veci să fim cu El.
