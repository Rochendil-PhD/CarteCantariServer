@Title Nu te teme, crede și-ai să fii scăpat
@Number 473
@Author Traian Dorz

1. Nu te teme, crede şi-ai să fi scăpat,
Dumnezeu îţi vede calea ne-ncetat,
Cât de crunt să fie leul furios,
Nu te teme crede cât eşti cu Hristos.

R: Nu te teme! (bis)
Nu te teme, crede cât eşti cu Hristos!

2. Fie cât de mare crucea ce o sui,
Mergi cu fiecare pas pe urma Lui.
Fie cât se vede, munţi şi sus şi jos,
Nu te teme, crede cât eşti cu Hristos.

3. Fie cât de-amară cupa care-o bei,
Pentru El să-ţi pară, dulce când o iei.
Fie cât se vede, foc şi sus şi jos,
Nu te teme, crede, cât eşti cu Hristos.

4. Fii în cât de-adâncă apă aruncat,
Lângă tine-o stâncă, fi-va necurmat,
Fie cât se vede, val şi sus şi jos,
Nu te teme crede cât eşti cu Hristos.
5. Fie cât de grele, curse-n calea ta,
Dumnezeu din ceruri tot te va scăpa.
Fie cât se vede, zid şi sus şi jos
Nu te teme, crede cât eşti cu Hristos.

