@Title Doamne, mai înainte de a fi rău și bine
@Number 569

1. Doamne mai-nainte de-a fi rău şi bine
Mai 'nainte de-ale lumii temelii,
/: Ale mele zile, toate au fost în Tine
Cu-ale lor dureri şi sfinte bucurii. :/

2. Tot ce-ai rânduit Tu-n viaţa mea să vină
După planul Tău cel sfânt, e cântărit
/: Ca s-aducă-n mine veşnica lumină
Cum e-n Tine veşnic, Domnul meu slăvit. :/

3. Sfântă şi curată este-a Ta lucrare
Minte s-o înţeleagă nu e pe pământ
/: Căci din întuneric pururea răsare
Soarele nădejdi mai frumos şi sfânt. :/

4. Întăreşte-mi astăzi pacea şi credinţa
Să rămân statornic în durerea grea
/: Că-ncercări şi chinuri ce-mi străpung fiinţa
Trec întâi prin Tine, prin fiinţa Ta. :/

