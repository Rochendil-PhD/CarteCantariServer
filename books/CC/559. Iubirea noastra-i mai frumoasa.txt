@Title Iubirea noastră-i mai frumoasă
@Number 559

1. Iubirea noastră-i mai frumoasă
Ca orice dragoste sub cer,
Căci toate dragostele pier
A noastră nici de iad nu-i pasă.
Iubirea noastră-i mai curată
Ca orice fir de mărgărit.
/: Căci toate dragostele mint
A noastră însă niciodată. :/

2. Iubirea noastră-i mai înaltă
Ca orice templu din vre-un plai,
Căci Piatra cea de sus e-n Rai
Iar pietrele de jos sub daltă.
Iubirea noastră-i mai duioasă
Ca orice plâns de îndrăgostit,
/: Căci nici un mire n-a plătit
Un preţ mai sfânt pentru-o mireasă. :/

3. Iubirea noastră e mai vie
Ca apa vie din Elim,
Căci orice clipă când iubim
E un fior din veşnicie.
Iubirea noastră-i mai măiastră
Ca cerul când clipeşte oricui,
/: Dar stelele-s iubirea Lui,
Iar cerul gol, iubirea noastră. :/

