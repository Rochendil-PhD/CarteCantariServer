@Title Doamne, Tu m-ai făcut din țărână
@Number 547

1. Doamne, Tu m-ai făcut din ţărână 
Și-n adânc mi-ai turnat veşnicia,
/: Dar în mine-o făptură păgână 
Zi şi noapte îşi cere simbria. :/

2. Nu sunt, Doamne, decât o suflare, 
„Decât carne, cu multe păcate,
/: Dar Te caut cu dor şi oftare 
Să-mi dai forma trăirii curate. :/
	
3. Aş ajunge chiar singur pe ape 
Într-o lume de răni şi suspine,
/: Dacă nu Te-aş simţi pe aproape, 
Dacă nu Te-aş avea lângă mine. :/

4. Eu sunt scurgerea, aburul, clipa, 
Sunt doar lutul, iar Tu eşti Olarul
/: Ocroteşte-mă, Doamne, cu aripa, 
Dăltuieşte-mi făptura cu harul. :/

