@Title Oricâți ani de lacrimi
@Number 561
@Author Traian Dorz
@Composer Nicolae Moldoveanu

1. Oricâţi ani de lacrimi cere-o slujbă mare,
Oricât frig şi tremur cere-o primăvară,
/: Orice cale aspră cere-o sărbătoare
Merită, plăteşte, nici un rău nu-ţi pară. :/

2. Orice sângerare cere-o mântuire,
Orice înfrânare cere-o taină rară,
/: Orice aşteptare cere-a ta-mplinire
Merită, aşteaptă, nici un rău nu-ţi pară. :/

3. Orice drum îţi cere culmea însorită,
Orice înfrânare veşnica-ţi comoară.
/: Pacea conştiinţei cât ţi-ar fi plătită
Merită, plăteşte, nici-un rău nu-ţi pară. :/

4. Orice suferinţă să mai dai iubirii,
Orice chin slujirea lui Hristos mai ceară,
/: Orice jertfă-ţi cere slava mântuirii
Merită, jertfeşte, nici un rău nu-ţi pară. :/

