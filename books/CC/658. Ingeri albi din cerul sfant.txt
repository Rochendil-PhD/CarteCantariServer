@Title Îngeri albi din cerul sfânt
@Number 658
@Author Nicolae Moldoveanu
@Composer Nicolae Moldoveanu

1. Îngeri albi din cerul sfânt
Se coboară pe pământ
/: Veste mare aducând
Despre Mesia cel blând. :/

2. Loc în lume n-a avut
Domnul cel făr' de-nceput.
/: Ieslea boilor i-a fost
Leagăn sfânt și adăpost. :/

3. Azi din nou Isuse, blând 
Vii la noi ca oarecând,
/: Ieslea inimii ne-o ceri
Ca să simți căldura ei. :/

4. Să-I aduci ca dar frumos
Cerul tău prea luminos.
/: S-o sfințești s-o faci un rai
Ca în ea pe veci să stai. :/

