@Title În fața crucii-ngenunchiat
@Number 284
@Author Auguste H. Francke
@Composer Vulpius Melchior
@Tag Predarea

1. În faţa crucii-ngenuncheat,
Învăţ ce e iubirea,
Învăţ că Tu mi-ai câştigat
Prin jertfă mântuirea.
Cu al Tău sânge preacurat,
Fiinţa mi-ai răscumpărat.
Fii binecuvântat!

2. 'Nainte chiar de veşnicii,
Tu Te-ai gândit la mine;
Lumina zilei n-o zării,
Şi-am fost iubit de Tine.
Şi de la leagăn m-ai iubit,
Har peste har mi-ai dăruit.
De-aceea fii slăvit!

3. Tot ce am eu şi tot ce sunt
Îţi datorez doar Ţie;
De-aceea viaţa-mi pe pământ
Vreau doar a Ta să fie!
Mă dau cu totu-n slujba Ta,
Îţi dăruiesc inima mea:
Fii Tu Stăpân în ea!

