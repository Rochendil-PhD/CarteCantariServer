@Title Isus a înviat din morţi
@Number 86

1. Isus a înviat din morţi,
Mormântul biruind deplin
Şi închisoarea morţii-a spart,
Scoţând din ea pe cei robiţi.
Atotputernic e acum
Să izbăvească deplin pe toţi,
Căci mort a fost şi-a înviat
Și-acuma El e-nălțat la cer.

2. El pentru noi S-a răstignit
Şi-a noastră vină-a şters de tot,
Şi-acum-naintea Tatălui
Stăm în neprihănirea Lui.
Deci cine ne va-nvinui
De vreun păcat de noi săvârşit,
Când el a fost spălat de mult
De sângele lui Isus cel scump?

3. Pe cei neprihăniţi ai Lui
Cine-i va osândi acum
Când ei de Dumnezeu cel Sfânt
Sunt socotiţi neprihăniţi?
Cine-i va-nvinui acum,
Când pentru ei a murit Isus
Şi stă la dreapta Tatălui
Şi-acum mijloceşte pentru ei?

4. El datoria a plătit
Şi de osândă ne-a scăpat.
În El ne-ncredem de acum,
Căci El ne-a mântuit deplin.
Cin’ de iubirea lui Isus
Va despărţi pe cei ce sunt azi
Mai mult decât biruitori
În Domnul nostru Isus Hristos?
