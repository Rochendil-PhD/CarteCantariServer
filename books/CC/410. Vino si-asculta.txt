@Title Vino si-asculta
@Number 410

1. Vino şi-ascultă,
Şoptind izvorul cristalin!
El te învaţă
Să te predai deplin
Necurmat în slujba vieţii
Setea multor potolind,
Căci spre tine toţi drumeţii
Mâinile 'şi-ntind.

2. Vino şi-aleargă
Câmpiile cu mii de flori!
Ele te-ndeamnă
Să fii, spre trecători,
Necurmat balsam ce-alină
Suferinţele mereu,
Să ai faţa spre lumină
Şi spre Dumnezeu.

3. Vino, priveşte
Păduri şi toate câte sunt!
Toate ţi-arată
Pe Creatorul sfânt.
Necurmat în ascultare
Să te pleci tot mai supus,
Să fii binecuvântare
La venit şi dus.

