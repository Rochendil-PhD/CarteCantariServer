@Title Ziua Domnului sosește
@Number 510

1. Ziua Domnului soseşte, Sionul se pregăteşte;
/: Cu haine de mireasă, cu ulei în candelă,
Să-ntâmpine pe Mire când vine. :/

2. O! Ce clipă fericită când Mireasa-i pregătită,
/: În toată podoaba sa, ca să înceapă nunta
Cu Mirele-Împărat adorat!... :/

3. Doamne, de când e lumea, n-a fost nuntă ca a Ta!
/: În sunet de trâmbiţă vom pluti în glorie
Pe aripi de nori albiţi în veşnicie. :/

4. La această nuntă mare, bucurii nepieritoare;
/: Oştile cerurilor toate vor cântă în cor,
Iar Mireasa-şi va cânta cântarea sa. :/
5. Cântare deosebită cum n-a mai fost auzită;
/: Cântare de salvare, de bucurie mare,
Ce nici îngerii n-o ştiu s-o cânte. :/

6. Sunetul cântărilor umple nunta nunţilor;
/: Ca sunet de ape multe, se-aud corurile multe
Ce-L măresc pe Împărat, neîncetat. :/

