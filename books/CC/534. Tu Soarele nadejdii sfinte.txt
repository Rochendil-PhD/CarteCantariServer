@Title Tu Soarele nădejdii sfinte
@Number 534

1. Tu, Soarele nădejdii sfinte, 
Tu sfânt alin în suferinţi.
/: Isus – învie din morminte 
Nădejde-alesei biruinţi! :/

2. Ne-a obosit a noastră viaţă 
Sub greul munte de nevoi.
/: O, vino astăzi şi dezgheaţă 
Nădejdea-amorţită-n noi! :/

3. Înviorează-ne credinţa, 
Trezeşte iar un sfânt avânt
/: Să nu ne-nghită suferinţa, 
Să nu ne culce la pământ! :/

4. Căci nu cei doborâţi Isuse, 
Nici morţii nu Te-or lăuda
/: Şi nici nădejdile apuse 
Nu-Ţi vor cânta mărirea Ta. :/

5. Ci numai cei cu viaţă plină 
Pot lăuda Numele-Ţi sfânt.
/: Ei au privirea-n veci senină 
Căci se hrănesc cu-al Tău Cuvânt. :/

6. Ridică-ne deasupra noastră, 
Învie iar nădejdea-n noi
/: Şi spre tăria cea albastră 
Privirea să ne-o ţii apoi! :/

7. Osana! Numele Tău mare 
Cu-ntreagă gură-L vom cânta!
/: Iar viaţa fi-va sărbătoare 
Acum şi-n veci spre slava Ta! :/

