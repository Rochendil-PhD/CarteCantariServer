@Title Să faci din Dumnezeu într-una
@Number 556
@Author Nicolae Moldoveanu
@Composer Nicolae Moldoveanu

1. Să faci din Dumnezeu întruna
La toate lucrurile tale
Şi începutul şi sfârşitul
Şi nu vei rătăci pe cale.


R: Alfa şi Omega în toate
Fie Dumnezeu, 
Și Cuvântul Lui mereu,
Şi vei birui în viaţă
Orice-mpotriviri şi greu.

2. Cuvântul Lui deplin să-ţi fie
Sfătuitor şi mângâiere
Şi nu vei fi lipsit vre-odată
De har, lumină şi putere.

3. Ca Dumnezeu Atotstăpânul
Fă ceru-ntâi şi-apoi pământul,
Atunci vei fi ceresc în toate
Şi îţi vei ţine legământul.

4. Câştigul cel de-acum al vieţii
E moartea zilnică a firii,
Aşa vei alerga-nainte
Pe treptele desăvârşirii.

5. Şi nu uita de Adevărul
Ce ţi-a sfinţit a ta chemare
Ca să slujeşti la proslăvirea
Lui Dumnezeu cel sfânt şi mare.

