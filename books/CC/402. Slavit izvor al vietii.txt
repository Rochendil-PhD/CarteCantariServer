@Title Slăvit izvor al vieții
@Number 402
@Author Traian Dorz
@Composer Nicolae Moldoveanu
@Original_Title vol. 4, cant. 45
@Tag Îmbărbătare - mângâiere

1. Slăvit Izvor al vieţii din care odrăslim,
Cu zorii tinereţii, Isuse, Te slăvim.
Fiinţa şi mişcarea, din Tine ne-o primim,
'Plinindu-ne chemarea, Isuse, Te slăvim.
Te slăvim, Te slăvim, Te slăvim,
Isuse, Te slăvim! (bis)

2. Slăvit Butuc al vieţii, din care înflorim,
Cu lupta bărbăţiei, Isuse, Te slăvim.
Sub frunzele vestirii, rod dulce pregătim,
Cu harfele iubirii, Isuse, Te slăvim.
Te slăvim, Te slăvim, Te slăvim,
Isuse, Te slăvim! (bis)

3. Slăvit Cuprins al vieţii, spre care năzuim,
Cu-amurgul bătrâneţii, Isuse, Te slăvim.
Din ramuri desfrunzite, rod sfânt îţi dăruim,
Cu slujbele-mplinite, Isuse, Te slăvim.
Te slăvim, Te slăvim, Te slăvim,
Isuse, Te slăvim! (bis)

