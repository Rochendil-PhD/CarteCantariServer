@Title A vieții strâmtă cale duce
@Number 291
@Author adaptare Emil Constantinescu
@Pitch A
@Tag Nădejdea credinciosului

1. A vieţii strâmtă cale duce,
Din ţara negrului păcat,
Prin jertfa mare de pe cruce,
Spre mult slăvitul Împărat.

2. La cruce e hotarul ţării;
Şi tu-l poţi trece, dac-ai vrea;
Isus îţi dă de tot uitării
Trecutu-ntunecat din ea.

3. Isus a luat cu El pe cruce
Povara care te-apăsa;
Te-ncrede-n El, căci te conduce
Mereu spre ţara nouă-a ta!

4. De-acum poţi să trăieşti în pace,
Cum niciodată n-ai gândit;
Isus din fiară miel te face,
Ca El, de-a pururi fericit.

5. Nici moartea nu te înspăimântă,
Căci mergi spre locu-ţi pregătit;
Acolo îngerii îţi cântă
În cor măreţ: „Bine-ai venit!"

