@Title Pe un deal depărtat
@Number 515
@Author George Bennard 1913
@Composer George Bennard 1913
@Original_Title The old rugged cross

1. Pe un deal depărtat
Un Crin alb sângerat
Suspina între spini plin de dor.
Însă El nimănui nu Şi-a spus taina Lui
Că El viaţa-Şi dădea tuturor.
Ştii tu oare, prietene drag,
Că Isus, Crinul frânt între spini
A murit pe-acel deal depărtat
Ca şi tu să fi crin între crini.

2. Pe un deal ca de iad
Sub o cruce de lemn
Chipul mamei tăcut priveghea.
Dar Isus, Fiul ei, între inimi de lei,
Se ruga suspinând pentru ei.
Ştii tu oare, prietene drag,
Că Isus când pe lemn se ruga,
Când murea pe-acel deal depărtat
S-a gândit şi la inima ta?

3. Pe un nor, ca pe un gând 
Va veni în curând.
Crinul alb ce plângea plin de dor
Şi noi toţi, vechii spini
	Ce prin El suntem crini, 
Vom zbura lângă El sus pe nori!
Ştii tu oare, prietene drag,
Că şi tu poţi să zbori cu noi sus
Dacă azi pe-acel deal depărtat
Vrei să vii să-L cunoşti pe Isus?

