@Title Cunosc pe Cel ce dăruieşte
@Number 270

1. Cunosc pe Cel ce dăruieşte
Harul adus de sus;
Cunosc pe Cel ce ne iubeşte,
Cunosc, da, pe Isus.

2. Cunosc pe Cel ce dă iertare
Oricărui vinovat
Pe-Acela ce dă vindecare
De patimi şi păcat.

3. Cunosc pe-Acela ce dă pace,
În orice încercări,
Şi-atât de fericiţi ne face
Că-I înălţăm cântări.

4. El pentru noi a mers la moarte;
Ce chin a îndurat!
A vrut El vina să ne-o poarte,
El, Cel Nevinovat.

5. Să-I arătăm şi noi iubire
Celui ce ne-a iubit!
Să-I dăm viaţa-n stăpânire,
Că-I vrednic de slujit!

6. O, de-ai cunoaşte şi tu bine
Pe-acest Mântuitor,
L-ai adora şi tu cu mine,
L-am preamări în cor.

