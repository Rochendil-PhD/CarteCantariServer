@Title Plecat-am de la Tine
@Number 218

1. Plecat-am de la Tine
Şi-avere-am prăpădit. - bis
Ruşine mi-e de mine:
Copil nesăbuit!

2. Mi-e sufletu-n durere
Şi trupul mi-e sfârşit. - bis
Sleit sunt de putere,
De tot nenorocit!

3. Te-am supărat, o, Tată,
Cu viaţa mea cea rea!
Ce ruşinoasă pată - bis
A pus pe fruntea mea!

4. O! ştiu că nu sunt vrednic
Al Tău fiu să mă chem.
Purtarea-mi de netrebnic - bis
Ar merita blestem.

5. Şi totuşi, Te rog, Tată,
Argat să mă primeşti,
Căci, altfel, mor de foame; - bis
Scăparea Tu îmi eşti!

6. Să fie cu putinţă?
Văd bine? Nu mă-nşel?
Din mândra-i locuinţă - bis
Alearg' spre min' chiar
El,

7. La sânu-I cald mă strânge,
Sărut aprins mi-a dat.
De bucurie plânge: - bis
Pierdutul s-a aflat!

8. Ca fiu primit eu iară?
Primit, iubit, iertat?
O, mare Ţi-e-ndurarea! - bis
Fii binecuvântat!

