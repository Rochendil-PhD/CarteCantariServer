@Title O, ce trista mi-era viata
@Number 228

1. O, ce tristă mi-era viaţa Fără Dumnezeu!
Bâjbâiam atunci prin ceaţa Păcatului greu.
Sufletul mi-l prăbuşise Patima cea rea,
Când nu cunoşteam, Isuse, Sfântă jertfa Ta.

2. Însă Tu mi-ai dat lumină Şi m-ai bucurat.
Ca pe orbul uns cu tină, Tu m-ai vindecat.
Braţul Tău atotputernic Lanţul a zdrobit,
Lanţul de păcat şi patimi Şi m-a izbăvit.

3. Mântuire, fericire, Tu, Isuse,-mi eşti.
Cu a Ta călăuzire, De rău mă fereşti;
Mă conduci pe drumul cel sfânt Prin Cuvântul Tău,
Iar în inimă mi-ai pus cânt Pentru Dumnezeu.

4. Tu mi-ai dat odihnă, pace, Vina mi-ai iertat.
Dragostea-Ţi voios mă face, Sunt îmbărbătat.
Dragostea Ta pentru mine Nu va înceta;
De aceea, eu pe Tine Mult Te-oi lăuda.

