@Title Să stric lucrarea celui rău
@Number 572
@Author Nicolae Moldoveanu
@Composer Nicolae Moldoveanu

1. Să stric lucrarea celui rău
O, Doamne-ntâi în mine
Şi-apoi s-ajut pe drumul Tău
Să meargă orișicine.

R: Mai întâi, mai întâi
O, Isuse, căpătâi
Fie voia Ta mereu
Şi la bine şi la greu
Dacă-ntreg eu mă supun
Altora eu pot să spun.

2. Întâi eu să Te-ascult deplin
Cum Tu mă-nveţi din Carte
Şi-apoi s-aduc pe cel străin
Să-l înviezi din moarte.

3. Orânduirea Ta din cer
În mine-ntâi să fie
Şi-apoi la alţii să le cer
Să umble-n curăţie.

4. Şi voia Ta desăvârşit
Deplin în mine crească
Şi-apoi să-ndemn cu duh smerit
Pe altul s-o primească.

5. Căci, Doamne, Tu aşa mă vrei
Să fiu o întrupare
A voii Tale apoi îmi ceri
Să fac a Ta lucrare.
