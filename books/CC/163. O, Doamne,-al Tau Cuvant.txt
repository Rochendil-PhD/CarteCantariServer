@Title O, Doamne,-al Tău Cuvânt
@Number 163
@Author Auguste Rochat
@Composer Johann M. Haydn
@Tag Cuvântul lui Dumnezeu

1. O! Doamne,-al Tău Cuvânt
Viaţă mi-e şi tărie.
Pe-ntunecatul drum,
El mi-este candelă.
El, soarelui asemeni,
La viaţă ne învie
/: Ne luminează gândul, calea,
Până la mormânt. :/

2. Ne dă dulci mângâieri
Cartea Ta insuflată
Şi scumpe-nvăţături,
Prin care Te cunosc.
O! ştiu şi eu acuma
Că mult Tu m-ai iubit:
/: Chiar Fiul Tău pe cruce-al meu 
Păcat a ispăşit. :/

3. În lupte biruim,
Prin al Tău scump Cuvânt.
Când vin chiar îndoieli,
Eu le alung prin El.
Toţi paşii ne-ndrumează
Lumina din Scriptură
/: Şi-n ceasul morţii cu nădejde 
Inima mângâie. :/

4. Acum îţi mulţumim
Pentru-al Tău scump Cuvânt.
Ne-ajută să-L iubim,
Şi mult să-L preţuim,
O! dă-ne, Doamne, sprijin
Prin Duhul să-L pricepem,
/: Ca să trăim mereu spre slava 
Sfântului Tău Nume! :/

