@Title Ce bucurie, Doamne
@Number 123
@Author Mary D. James
@Composer Phoebe P. Knapp
@Original_Title Consecration
@Pitch D
@Tag Adunarea (Biserica) - Legătura frățească

1. Ce bucurie, Doamne,
În jurul Tău să fim
Şi să-Ţi aducem slavă
Prin Duhul Tău cel Sfânt!
Cuvântul Tău ni-i hrana,
În El e voia Ta,
Ajută-ne prin Duhul,
S-o facem zi de zi!

2. Cuvântul ni-i lumina
În lume-aceasta rea;
În El vedem aievea
Pe Fiul Tău iubit.
O! ce comori cuprinde
Cuvântul Tău cel scris!
Descopere-ne-acuma
Măcar vreo câteva!

3. Să ne-nvăţăm, dintr-însul,
Să preţuim mai mult
Pe Cel ce, prea adesea,
Noi Îl uităm aici.
Învată-ne, prin Duhul,
Pe Fiul să-L iubim!
Păstrează-ne cu Domnul,
Pân' la sfârşit, uniţi!

4. Şi călăuza noastră
De fiecare zi
Cuvântul Tău să fie,
În orice amănunt!
Să fim, aici, în lume,
Ca Fiul Tău iubit
Şi s-arătăm cu viaţa
Ceva din firea Ta!

