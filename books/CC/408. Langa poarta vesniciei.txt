@Title Lângă poarta veșniciei
@Number 408
@Author Traian Dorz
@Composer Nicolae Moldoveanu
@Original_Title vol. 4, cant. 385
@Pitch F
@Tag Îmbărbătare - mângâiere

1. Lângă poarta veşniciei,
Îmi pun faptele-n cântar,
Dar oricât mi-ar fi de bune
Toate fără preţ îmi par.

Refren:
Doamne, cum să cred, prin fapte
C-aş intra-n cetatea Ta?
Numai harul, numai harul
Singur e salvarea mea!

2. Iată, din belşugul pâinii,
Ce mi-ai dat-o ne'ncetat,
Câtă mi-am oprit-o mie
Iar la alţii cât am dat?

Refren:
Doamne, cum să cred, prin fapte
C-aş intra-n cetatea Ta?
Numai harul, numai harul
Singur e salvarea mea!

3. Iată, din iertarea multă
Care-am tot primit-o eu,
Ce uşor mi-am dat-o mie
Iar la alţii cât de greu!

Refren:
Doamne, cum să cred, prin fapte
C-aş intra-n cetatea Ta?
Numai harul, numai harul
Singur e salvarea mea!

4. Iată, din blândeţea dulce,
Care-ntruna am primit,
Cât de larg am fost cu mine
Iar cu alţii ce zgârcit!

Refren:
Doamne, cum să cred, prin fapte
C-aş intra-n cetatea Ta?
Numai harul, numai harul
Singur e salvarea mea!

5. Şi, din marea-mi datorie,
Chiar puţinul ce l-am dat,
Doamne, cât e cu mândrie
Şi cu laude-ntinat!

Refren:
Doamne, cum să cred, prin fapte
C-aş intra-n cetatea Ta?
Numai harul, numai harul
Singur e salvarea mea!

