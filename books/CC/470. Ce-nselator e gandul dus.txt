@Title Ce-nșelător e gândul dus
@Number 470
@Author Traian Dorz

1. Ce-nşelător e gândul 
Dus de către cer, către pământ.
/: Acestea parcă sunt, dar nu-s, 
Acelea parcă nu-s, dar sunt! :/ 
Dar sunt, dar sunt!

2. Ce-adevărat e gândul 
Pus mai mult spre cer ca-nspre pământ.
/: Acestea parcă sunt, dar nu-s, 
Acelea parcă nu-s dar sunt! :/ 
Dar sunt, dar sunt!

3. Eşti înţelept de ţi-ai adus comori 
Spre cer dinspre pământ.
/: Acestea parcă sunt dar nu-s, 
Acelea parcă nu-s dar sunt! :/ 
Dar sunt, dar sunt!
4. Dar eşti nebun când la apus 
N-ai nici în cer nici pe pământ.
/: Pe-acestea, ţi le-ai strâns şi nu-s, 
Pe-acelea, nu le-ai strâns şi sunt! :/ 
Şi sunt, şi sunt!

5. De câte ori ţi s-a tot spus, 
Dar tu priveşti numa-n pământ.
/: Ce nu vezi azi tu crezi că nu-s,
Ce parcă vezi, le crezi că sunt! :/ 
Că sunt, că sunt!

6. O, când din faţa lui Isus, 
Vei fi-alungat fără cuvânt.
/: Cum ai să vezi că acestea nu-s, 
Cum ai să crezi că acelea sunt! :/
Că sunt, că sunt.	

