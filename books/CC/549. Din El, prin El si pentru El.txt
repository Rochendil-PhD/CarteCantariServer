@Title Din El, prin El și pentru El
@Number 549

1. Din El, prin El şi pentru El, eu vreau ca să trăiesc.
Nu felul meu, ci sfântu-I fel în mine să-L primesc!

R: Isuse, Isuse Divin, din Tine să-mi dai pe deplin
Un suflet frumos şi senin, prin Tine curat să mi-l ţin,
Ca Ţie să pot să-l închin. (bis)

2. Din El, prin El şi pentru El, eu vreau ca să lucrez
Şi viaţa Lui de Fiu şi Miel s-o am şi s-o păstrez!

3. Din El, prin El şi pentru El, să pot iubi mereu
Şi-n zbor sublim de porumbel să-nalţ sufletul meu.

4. Şi astfel zilnic înălţat din tot ce-i pământesc,
Tot mai frumos şi mai curat eu pot ca să-Ţi slujesc!

