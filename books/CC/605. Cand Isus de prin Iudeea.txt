@Title Când Isus de prin Iudeea
@Number 605

1. Când Isus de prin Iudeia, S-a întors în Galileea,
Domnul, înspre țara Sa prin Samaria trecea.
Din Sihar când s-a pornit în Samaria s-a oprit
Lângă un drum lângă o fântână pentru un ceas de odihnă.

2. Atunci a venit să ieie apă-n vase o femeie,
Vasul plin când ea l-a scos, Dă-mi să beau! i-a zis Hristos.
Ea-L privește cu mirare cum de-mi ceri Tu apă oare
Tu fiind din neam iudeu iar samariteancă-s eu.

3. ,,Femeie de-ai fi știut de băut cin-Ți-a cerut,
Tu i-ai cere El ți-ar da apă vie-n mâna ta.”
Fântâna-i adâncă tare nu știu cum ai fi în stare
Apă vie ca să-mi dai ori mai mari puteri Tu ai.

4. Decât Iacov cel bogat ce fântâna ne-a lăsat,
Din a cărei apa beau și ai lui fii pe când trăiau.
,,Cine bea din apa Mea niciodată n-a înseta,
Ea se face-ntr-un izvor de viață dătător.”

5. Doamne, zise atunci femeia, dă-mi și mie apa aceea
Ca să nu mai merg mereu și să scot de aici cu greu.
Iar Isus a cuvântat: ,,Vino cu al tău bărbat.”
N-am bărbat dânsa i-a spus. ,,Știu i-a zis Domnul Isus.

6. Cinci ai avut cel care-l ai nu-i bărbatul tău așa-i?”
Doamne, cum le nimerești? Ori prin semne prorocești?
Știu că va veni în lume, Unsul Mesia anume
Care mult ne-a învăța, nu ești Tu Isus cumva?

7. Isus, blând la ea privește, ,,Eu sunt acel ce-Ți vorbește,”
Ea atunci vasul și-a lăsat și-n cetate a alergat
Pe toți câți îi întâlnea despre Isus le vorbea.
Doamne, dă-ne apa Ta, dă-ne împărăția Ta!

