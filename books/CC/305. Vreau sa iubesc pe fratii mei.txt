@Title Vreau să iubesc pe frații mei
@Number 305
@Tag Adunarea (Biserica) - Legătura frățească

1. Vreau să iubesc pe frații mei,
Cu dragostea din Cel Preasfânt;
Vreau să doresc tot ceru-n ei,
Dar să-i iubesc, dar să-i iubesc,
Așa cum sunt, așa cum sunt.

R: Vreau să iubesc pe frații mei
Cu care veșnic în lumină voi fi sus;
Văzându-L pe Isus în ei,
Să știu că suntem cu toți una în Isus.

2. Vreau deopotrivă să adun
Și bobu-ntreg și spicul frânt;
Căci și Isus mă vrea mai bun,
Dar mă iubește, mă iubește,
Așa cum sunt, așa cum sunt.

R: Vreau să iubesc pe frații mei
Cu care veșnic în lumină voi fi sus;
Văzându-L pe Isus în ei,
Să știu că suntem cu toți una în Isus.

3. Când frații mei au răni ce dor,
Să-mi fie brațul mai sfios;
Să nu apăs în rana lor,
Căci nu eu vindec, nu eu vindec,
Ci Hristos, Isus Hristos.

R: Vreau să iubesc pe frații mei
Cu care veșnic în lumină voi fi sus;
Văzându-L pe Isus în ei,
Să știu că suntem cu toți una în Isus.

4. Noi prin Isus am fost iertați,
Ca să iertăm și noi oricui;
Dar dacă nu iubim pe frați,
Nesocotim, nesocotim,
Iertarea Lui, iertarea Lui.

R: Vreau să iubesc pe frații mei
Cu care veșnic în lumină voi fi sus;
Văzându-L pe Isus în ei,
Să știu că suntem cu toți una în Isus.

