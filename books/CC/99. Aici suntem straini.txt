@Title Aici suntem straini
@Number 99

1. Aici suntem străini:
Casa ne este în cer.
În jurul nostru, e doar durere,
Moarte, păcat, suspin. - bis

2. Chiar dacă vin furtuni,
Nu deznădăjduim.
Scurtă ne este călătoria
Şi-n cer vom fi curând.- bis

3. A vieţii iarna grea
Curând va-nceta
Şi, după trudă, vine odihna
În slavă cu Isus.- bis

4. Să nu cârtim deloc,
Orice ni se-ntâmplă,
Ci să fim veseli, că suntem vrednici
Ocara să-I purtăm.- bis

5. Nu vrem să fim iubiţi,
Unde El e urât
Ci, cu răbdare, pe-ale Lui urme,
Mergem batjocoriţi.- bis

6. Dispreţuiţi, urâţi,
Vorbiţi de rău de toţi,
Ne pare bine, căci, în ocară
Cu El ne-asemănăm.- bis

