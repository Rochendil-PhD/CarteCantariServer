@Title La cine sa plecam
@Number 260

1. La cine să plecăm?
Pustiu urât e lumea.
Sub mreaja lui Satan,
E laţ amăgitor.
Zidi-vom oare noi
Pe nisip casa noastră?
Rămânem lângă Tine,
Scump Mântuitor.bis

2. La cine să plecăm?
Cin' să ne dea ca Tine
Cuvintele luminii,
Ape Vii din cer?
Ni-e sufletu-nsetat
După Izvorul Vieţii;
Rămânem lângă Tine,
Scump Mântuitor.bis

3. La cine să plecăm?
Cine-ar putea ca Tine
În încercări, necazuri,
Mângâieri să dea?
Tu legi a-noastre răni,
Ne potoleşti durerea.
Rămânem lângă Tine,
Scump Mântuitor.bis

4. La cine să plecăm?
Ca Tine nimeni altul
De noi nu se-ngrijeşte;
O, cât ne iubeşti!
În inimă ne porţi,
Pe viaţă şi pe moarte.
Rămânem lângă Tine,
Scump Mântuitor. bis

