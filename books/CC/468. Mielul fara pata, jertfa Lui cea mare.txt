@Title Mielul fără pată, jertfa Lui cea mare
@Number 468
@Author Nicolae Moldoveanu
@Composer Nicolae Moldoveanu

1. Mielul fără pată, jertfa Lui cea mare,
Ne-a deschis a vieţii sfântă sărbătoare.
/: Slavă se cuvine, azi şi-nveşnicie, 
Mielule de jertfă, o, Isuse, Ţie! :/

2. Mielul umilirii S-a supus 'junghierii,
Ca să ne ridice din ţărâna căderii.
/: Mulţumire-adâncă şi cântare vie,
Mielule Ţi-aducem, o, Isuse, Ţie! :/ 

3. Mielul împăcării pusu-S-a pe-altarul
Rânduit de Tatăl să ne-aducă harul.
/: Laudă fierbinte, dragoste-n vecie, 
Mielule Ţi-aducem, o, Isuse, Ţie! :/ 

