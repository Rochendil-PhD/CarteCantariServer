@Title Ce-ar fi faptura-mi fara Tine
@Number 306

1. Ce-ar fi făptura-mi fără Tine,
Mântuitorul meu slăvit?
Ce-aș fi de n-ai fi Tu cu mine
Cu harul Tău nemărginit?
Aș fi un bulgăre de gheață,
Un chip de huma fără viața,
O stâncă-nvaluită-n ceață
Și-o noapte fără dimineață.

2. Aș fi un far fără lumină,
Pustie de nisipuri plină,
Cu vânturi fără de odihnă,
Cu șerpi și scorpii ce-nvenină.
Aș fi o albie uscată
Pe unde-a fost un râu odată,
O frunză ruptă și purtată
Fără de țel prin lumea toată.

3. Așa aș fi, dar, slavă Ție!
Tu-mi ești a vieții bogăție,
Comoara harurilor vie
Ce mă inundă pe vecie.
Eu n-aș ști azi ce-i strălucirea
Vieții-n mii și mii de fețe
Și n-aș fi cunoscut iubirea
Cu-nfiorări și frumusețe,

4. De n-ai fi fost Tu, Bunatate,
Incepatorule a toate,
Cu taine-adanci si minunate
Ce toate vrei si esti in toate.
Tu m-ai suit, in slavi divine,
Din locu-ntunecatei tine.
Isuse, sunt ce sunt prin Tine,
Si-acum si-n veacul care vine.

