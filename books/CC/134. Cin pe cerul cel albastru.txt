@Title Cin' pe cerul cel albastru?
@Number 134
@Tag Natura

1. Cin’ pe cerul cel albastru
Soarele a înalţat,
Ca lumină şi căldură
Să ne dea neîncetat?

R1: /: Este Domnul, Dumnezeu,
Binefăcătorul meu :/

2. Cine nopţilor dă farmec,
Prin tăcerea de nespus,
Când puzderie de stele
Strălucesc, pe boltă, sus?

R1: /: Este Domnul, Dumnezeu,
Binefăcătorul meu :/

3. Cine iarba înverzeşte
Şi-o aşterne pe câmpii:
Verzi covoare uriaşe,
Mândre lanuri aurii?

R1: /: Este Domnul, Dumnezeu,
Binefăcătorul meu :/

4. Cine mii de flori gingaşe,
Prin livezi, a presărat
Şi-n culori vii, minunate,
Măiestrit le-a îmbrăcat?

R1: /: Este Domnul, Dumnezeu,
Binefăcătorul meu :/

5. Cin’ seminţei dă putere
Să rodească însutit,
Ca să dea belşug de hrană
Muncitorului trudit?

R1: /: Este Domnul, Dumnezeu,
Binefăcătorul meu :/

6. Cu puterea-I minunată
El pe toate le-a-ntocmit:
De aceea-acum, cu toţii,
Să-I cântăm: “Fii premărit!”

R2: /: Fii Tu, Doamne Dumnezeu,
Binefăcătorul meu! :/
