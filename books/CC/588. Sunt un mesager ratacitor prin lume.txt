@Title Sunt un mesager rătăcitor prin lume
@Number 588

1. Sunt un mesager rătăcitor prin lume,
Sunt un călător spre patria de sus.
Mi-am pus harfa mea în slujba unui Nume
Nume înălţat şi minunat Isus! 

R: Lauda mea e pentru Împăratul,
Nimeni nu-i ca El aşa frumos,
Sfânt şi bun a fost şi nu e altul 
Ca al meu Mire drag Isus Hristos!

2. Cum să nu Îi cânt când cu atâta milă
M-a luat în braţe când zăceam zdrobit,
Când celor din jur le inspiram doar silă
El m-a ridicat cu drag căci m-a iubit !

3. Voi cânta mereu cât voi avea suflare 
Şi-L voi preamări, căci m-a iubit nespus,
Când mi-a fost mai greu în foc şi încercare
Lângă mine-a stat aproape doar Isus ! 

4. Spune-ţi tuturor să ştie orişicine
De iubirea Lui şi-al Său belşug de har,
Orice muritor ce sincer la El vine
Are viaţă-n veci si mântuire-n dar!

