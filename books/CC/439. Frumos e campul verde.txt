@Title Frumos e campul verde
@Number 439

1. Frumos e câmpul verde
De ierburi şi de flori;
/: Ce strălucire noi zărim
În multele culori! :/

2. Pădurea înverzită
Şi râul cristalin
/: Un cânt frumos ridic spre cer
Părintelui divin. :/

3. Văzduhul plin de păsări
Răsună ne'ncetat;
/: Albina şi furnica, vezi,
Ce mult au de lucrat! :/

4. Frumoasă e natura
Pe care Dumnezeu,
/: Măreţ, în fiecare an,
O-mbracă tot mereu :/

5. Ce-i mai frumos ca toate?
Ce poate fi de preţ?
/: Decât să fii al Domnului,
Nimic nu-i mai de preţ. :/

