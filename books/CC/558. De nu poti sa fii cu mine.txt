@Title De nu poți să fii cu mine
@Number 558

1. De nu poţi să fii cu mine
Isuse,-n orice drum al meu,
Ridică piedici netrecute
Să nu mai pot să merg nici eu.

R: Să nu pot, să nu pot niciodată
Săvârşi fără Tine un pas.
Să mă las o, Isuse de toate,
Dar de Tine nicicând să mă las.
2. De nu poţi ca să faci lucrarea
Ce-a zămislit-o mintea mea,
Zădărniceşte-i împlinirea
Să nu mai pot păşi spre ea.

3. De nu poţi să rosteşti cuvântul
Ce tainic mi-a-ncolţit în gând,
Trimite-mi negura uitării
Să nu-l mai pot rosti nicicând.

4. De nu poţi să primeşti în Tine
Ce inima-mi şi-ar vrea-mplinit,
Mai bine curmă-mi firul vieţii
Decât de Tine despărţit.

