@Title Pe dragii noștri tineri
@Number 450
@Tag Împrejurări din viața credinciosului

1. Pe dragii noştri tineri
Ce-acuma se unesc,
O, binecuvântează-i,
Părinte bun, ceresc!

Unirea lor în Tine
Curată s-o păstrezi!
Părinte bun, din ceruri,
Să-i binecuvântezi!

2. Viaţa lor cea nouă
În care-acum păşesc,
O, binecuvânteaz-o,
Părinte bun, ceresc!

În suflete şi-n casă,
Cu drag, la ei să şezi!
Părinte bun, din ceruri,
Să-i binecuvântezi!

3. În tot ce îţi vor cere,
În tot ce ei doresc,
O, binecuvântează-i,
Părinte bun, ceresc!

Credinţa şi unirea
Mereu să le-o veghezi!
Părinte bun, din ceruri,
Să-i binecuvântezi!

4. Ca să-Ţi slujească Ţie,
În toate, cât trăiesc,
O, binecuvântează-i,
Părinte bun, ceresc!

Şi fericiţi, la urmă,
În slavă să-i aşezi!
Pe ei şi-ai lor, Părinte,
Să-i binecuvântezi!

