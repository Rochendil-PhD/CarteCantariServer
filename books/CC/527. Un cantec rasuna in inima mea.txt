@Title Un cântec răsună în inima mea
@Number 527

1. Un cântec răsună în inima mea, 
E dragostea pentru Isus,
Ea arde ca flacăra neîncetat 
Şi mă fericeşte nespus.
Orice suferinţi şi lacrimi fierbinţi 
Ce-mi pasă de sunt pe-a mea cale,
Când ştiu că Isus mă iubeşte nespus 
Şi m-aşteaptă în ceruri sus.

2. Un cântec de dragoste am făurit 
Cu el, Doamne, vreau să-Ţi slujesc
Şi din zori de zi până-n noapte târziu
Să-Ţi spun vreau mereu: „Te iubesc!”
Nicicând n-oi uita, că-n dragostea Ta 
Ca jertfă Te-ai dat pentru mine!
Cumplitul păcat mie mi l-a spălat
Al Tău sânge nevinovat.

3. Un cântec răsună prin munţi şi prin văi
Şi chiar peste mări s-a întins,
Răsună voios şi se-ntinde mereu
Întregul pământ a cuprins.
Cu toţii aflaţi şi vă bucuraţi,
Iertată vă e orice vină!
O, fie slăvit al meu Domn Preaiubit,
C-al meu suflet a mântuit!

