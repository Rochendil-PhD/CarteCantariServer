@Title Spune frate ce esti trist
@Number 294

1. Spune, frate: ce eşti trist?
Ori nu mergi spre paradis?
/: Căci, spre paradis de mergi,
Nu face să te-ntristezi. :/

2. Căci acolo-n paradis,
Nu e nici un suflet trist;
/: Acolo sunt bucurii
Ce durează veşnicii. :/

3. Acolo nu sunt dureri,
Nici lacrimi, nici întristări;
/: Acolo este Isus - bis
Şi-s bucurii de nespus. :/

4. Pentru ce eşti supărat,
Dacă eşti răscumpărat?
/: Pentru ce te întristezi,
Căci şi-aşa tot ce vezi pierzi?! :/

5. Căci totul pe-acest pământ
E doar goană după vânt,
/: Căci totul e trecător
Şi bietul om - muritor. :/

6. Şi-ntr-o zi şi tu vei f
Dus de-aici, în veşnicii,
/: Şi toată averea ta,
Spune-mi, cui o vei lăsa? :/

7. Doar ce ochiul n-a văzut
Urechea n-a auzit,
/: Astfel sunt lucrurile
De Domnul pregătite, :/

8. Aşa este-n paradis,
Întocmai cum este scris,
/: Pentru cei ce-n Domnul cred,
Îl urmează şi-L slujesc. :/

