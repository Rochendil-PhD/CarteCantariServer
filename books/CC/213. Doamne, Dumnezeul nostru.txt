@Title Doamne, Dumnezeul nostru
@Number 213

1. Doamne, Dumnezeul nostru,
Cât eşti Tu de minunat!
Al Tău Nume, Împărate,
Peste ceruri s-a-nălţat.

2. Pân' şi pruncii Ţie-Ţi cântă
Şi pe Tine Te slăvesc.
Să se ruşineze, Doamne,
Cei ce Numele-Ţi hulesc!

3. Cerul, stelele şi luna,
Soarele şi-acest pământ
Sunt lucrarea mâinii Tale,
Împărate, Domn Preasfânt.

4. Omul, ce este atuncea
Faţă de puterea Ta?
Nu-i decât un fir de iarbă
Ce-n curând se va usca.

5. Însă Tu, cu mare cinste,
Pe el l-ai încununat;
Ca pe îngerii din ceruri
Tu pe om l-ai înălţat.

6. Ale Tale făpturi, toate,
Le-ai supus sub mâna lui:
Nu-i pe lume vreo fiinţă
Având slava omului.

7. Doamne, Dumnezeul nostru,
Cât eşti Tu de minunat!
Al Tău Nume, împărate,
Peste ceruri s-a-nălţat!

