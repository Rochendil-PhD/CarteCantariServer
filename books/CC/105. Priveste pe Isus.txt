@Title Privește pe Isus
@Number 105
@Author adapt. D. Cornilescu
@Composer J. Hoff
@Tag Domnul Isus și jertfa Lui

1. Priveşte pe Isus
Jertfindu-Şi viaţa Lui,
Ca noi să fim acum
Iertaţi prin jertfa Lui!
Prin moartea Sa a şters
A noastră vină grea.
Cumplitele Lui răni
Adus-au pacea mea.

2. Îl văd în noaptea grea,
Colo-n grădină stând,
Stropşit de vina mea,
Cu faţa la pământ.
L-aud rugând duios
Pe Tatăl: de-ar putea
Să treac-acel pahar,
Ca El să nu-l mai bea.

3. Pe mine m-a iubit:
Murit-a-n locul meu.
Dovadă că-i aşa,
E însuşi Duhul Său.
Cununa Lui de spini
Şi coasta ce-au străpuns
Arat-atât de viu
Iubirea lui Isus.

4. De-aceea eu-L iubesc
Mai mult decât orice
Şi-ncrederea îmi pun
In jertfa lui Isus.
O! scumpul meu Stăpân,
Te laud ne'ncetat
Şi-aştept şi ziua când
Să văd chiar faţa Ta.
