@Title Eu știu că am în cer o casă
@Number 485
@Author Traian Dorz
@Composer Nicolae Moldoveanu

1. Eu ştiu că am în cer o casă
Pe care nimeni nu mi-o ia
Chiar dacă nedreptatea lumii
M-alungă din căsuţa mea.
Eu ştiu, eu ştiu,
Eu ştiu că am în cer o casă
Pe care nimeni nu mi-o ia.

2. Eu ştiu că am o tinereţe
Ne-mai sfârşită cu Isus!
Chiar dacă-n lume bătrâneţea
Puterile din trup mi-a smuls,
Eu ştiu, eu ştiu,
Eu ştiu că am o tinereţe
Ne-mai sfârşită cu Isus.

3. Eu ştiu că am să cânt odată
Cu toţi cei dragi îmbrățișat,
Chiar dacă azi trăiesc în lacrimi,
De cei iubiţi prea-ndepărtat.
Eu ştiu, eu ştiu,
Eu ştiu că am să cânt odată
Cu toţi cei dragi îmbrățișat.

4. Eu ştiu că Răscumpărătorul
Şi Dumnezeul meu e viu.
Chiar nimicit să-mi fie trupul
Şi chiar uitat de toţi să fiu.
Eu ştiu, eu ştiu,
Eu ştiu că Răscumpărătorul
Şi Dumnezeul meu e viu.

5. Eu ştiu că-L voi vedea pe Domnul
Şi El va fii răsplata mea,
Chiar dacă viaţa mea din lume
Şi moartea fi-mi-ar cea mai grea.
Eu ştiu, eu ştiu,
Eu ştiu că-L voi vedea pe Domnul
Şi El va fii răsplata mea.

