@Title Eu nu pot vorbi iscusit despre Tine
@Number 575

1. Eu nu pot vorbi iscusit despre Tine
Căci limba-i prea slabă să pot să vorbesc,
/: Dar inima arde Isuse, în mine 
Şi pot doar atât ca să-ţi spun : ,,Te iubesc!” :/

2. Să cânt eu nu pot prea frumos despre Tine
Căci graiul e stins şi uşor obosesc,
/: Dar coarda iubirii aprinsă în mine
Vibrează şi spune mereu: ,,Te iubesc!” :/

3. Şi mult să-nţeleg eu nu pot despre Tine
Căci tainele Tale adânci copleşesc,
/: Puterea gândirii şi viaţa din mine 
Ce-n lacrimi Îţi spune: ,,Isus, Te iubesc!” :/

4. Primeşte Isuse, iubirea din mine,
Mai mult eu nu am, doar atât dăruiesc
/: Şi-n inimă aprinde iubirea din Tine
Iubirea să pot şi mai mult să iubesc. :/

