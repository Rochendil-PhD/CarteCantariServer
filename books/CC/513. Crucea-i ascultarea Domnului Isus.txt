@Title Crucea-i ascultarea Domnului Isus
@Number 513

1. Crucea-i ascultarea Domnului Isus,
Cea mai 'naltă jertfă care s-a adus.
Darul cel mai mare, preţul ne-ntrecut
Ca să mântuiască ce era pierdut!

R: Crucea-i slava Ta, crucea-i pacea mea,
Din blestem m-a scos jertfa lui Hristos!
Viaţa mi-a adus crucea lui Isus.
Slavă lui Hristos, slavă lui Isus!

2. Crucea e iubirea Domnului Isus,
Nu-i cuvânt să-nalţe dragostea mai sus,
Nu-i nimic să-arate-atât de strălucit
Dragostea cu care Tatăl ne-a iubit!

3. Crucea-i biruinţa Domnului Isus,
El a-nvins când singur morţii S-a supus.
Şi-a zdrobit vrăjmaşul când S-a umilit,
Preamărit e Mielul fiindcă S-a jertfit!

4. Crucea este slava Domnului Isus,
Prin ea şi-a-nălţat El, Numele-I mai sus!
Rănile Lui sfinte veşnic vor purta
Mântuirea noastră şi mărirea Sa!

