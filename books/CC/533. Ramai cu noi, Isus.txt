@Title Rămâi cu noi, Isus
@Number 533

1. Rămâi cu noi, Isus, căci este seară,
S-a-ntunecat al vieţii noastre cer.
/: Dureri adânci acum ne-ncearcă iară,
Rămâi cu noi, Isus, căci este seară, 
E seara când nădejdi alese pier. :/

2. Rămâi cu noi Tărie minunată
În seara încercărilor de-acum.
/: Suntem prea slabi să nu cădem vreodată,
Rămâi cu noi Tărie minunată,
Rămâi cu noi, opreşte-Te din drum! :/

3. Rămâi cu noi adâncă Mângâiere,
Căci seara urii peste noi s-a pus.
/: Să nu cârtim când trecem prin durere,
Rămâi cu noi adâncă Mângâiere,
Răbdare sfântă să ne dai Isus! :/

4. Rămâi cu noi Divină-nţelepciune,
În seara necunoaşterii din noi,
/: Să ne lumini şi-n adevăr ne pune,
Rămâi cu noi, Divină-nţelepciune –
E vremea rătăcirilor de-apoi. :/

5. Rămâi cu noi Iubire-n veci nestinsă,
În jur când făr'delegi se înmulţesc,
/: Tu ne păstrează dragostea aprinsă,
Rămâi cu noi Iubire-n veci nestinsă
Prin Tine-a noastre inimi se sfinţesc! :/

6. Rămâi cu noi Lumina veşniciei
Căci seara plânsului ne-a copleşit,
/: Adu-ne dimineaţa bucuriei,
Rămâi cu noi Lumina veşniciei
Când trecem prin pustiul nedorit! :/

7. Rămâi cu noi Eternă Sărbătoare,
Căci Tu ne eşti al vieţii noastre rai,
/: În noaptea-ntunecoasă ne eşti Soare
Rămâi cu noi Eternă Sărbătoare,
Odihna mântuirii să ne dai! :/


