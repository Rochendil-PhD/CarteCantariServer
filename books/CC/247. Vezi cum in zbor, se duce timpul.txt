@Title Vezi cum in zbor, se duce timpul
@Number 247

1. Vezi cum, în zbor, se duce timpul?
Aşa trecut-au mii de ani.
Şi noi vom trece toţi ca gândul, - bis
Fără-a lăsa urme măcar.

2. Trecut-au mulţi prin lumea-aceasta;
S-au dus în veşnicie toţi.
Curând veni-va şi sfârşitul - bis
Întregii noastre omeniri.

3. Întreaga noastră zbuciumare
De trudă, griji şi lupte mari
Se pierde toată-n lumea  mare - bis
A celor slabi şi-a celor tari.

4. Şi-atunci, de ce-ai venit în lume
Şi-atât de mult te-ai chinuit?
Ca să sfârşeşti în groapa-n care - bis
De viermi să fii tu nimicit?

5. Chiar viaţa ce ne pare scumpă,
E o nălucă-n negură.
În creştinism este viata - bis
Fără sfârşit, cea veşnică

6. E viaţa ce-o găsim în Domnul,
Pe care El ne-o dă în dar.
OI spune-mi: ţi-ai asigurat-o - bis
Sau nici nu te-ai gândit măcar?

