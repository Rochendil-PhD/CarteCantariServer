@Title Am fost în multe locuri dragi
@Number 574
@Author Traian Dorz
@Composer Nicolae Moldoveanu

1. Am fost în multe locuri dragi
Şi mulţi mi-au zis: ,,Aici ţi-e bine!”
Dar n-am răspuns ci Te-am urmat
Căci nicăieri nu-i ca la Tine.
Am auzit cuvinte mari
Şi mulţi mi-au zis: ,,Ce scumpe-s, ia-le!”
Dar am tăcut şi le-am lăsat
Nu-s altele ca ale Tale.
2. Am ascultat cântări de-argint
Şi mulţi mi-au zis: ,,Sunt Raiul, iată!”
Dar n-am gustat, o, cum să pot
Când le-am simţit pe-a Tale-odată.
Am cunoscut mulţi mari şi-aleşi
Şi mi s-a spus: ,,Ia-i prieteni ţie!”
Dar n-am putut ci iar m-am dus 
La fraţii mei de pribegie.

3. Mi se-mbiau lumeşti cununi
Şi mulţi mi-au zis: ,,Sunt strălucite!”
Dar nu le-am vrut nu semănau
Cu-a Ta cunună, Preaiubite.
Să-mi spună toţi, nu vreau Isus
Nimic din tot ce-mi iese-n cale
Nimic nu mi-e mai scump, nimic
Ca-mpărtăşirea slavei Tale.
