@Title Pe sfânta vieții cărare
@Number 497
@Author Nicolae Moldoveanu
@Composer Nicolae Moldoveanu

1. Pe sfânta vieţii cărare, 
Isuse, prin har alergăm;
Şi flori de iubire, de soare, 
Spre lauda Ta semănăm.

R: Spre lauda Ta, spre lauda Ta,
Isuse, cu foc vom cânta!
În veci Te slăvim, în veci Te iubim,
Prin harul pe care-l primim.

2. În lupta cea bună a credinţei 
'Napoi nicidecum să nu dăm,
Suntem rânduiţi biruinţei 
Spre lauda Ta când luptăm.

3. Ne-ai pus în ogorul iubirii, 
Poverile ei să purtăm, 
Să fim la 'nălţimea menirii,
Spre lauda Ta să lucrăm.
4. În toate-mpreună cu Tine,
Isuse, ne-ai spus ca să stăm,
Prin Tine, şi astăzi şi mâine,
Spre lauda Ta să cântăm!

