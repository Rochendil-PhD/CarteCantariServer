@Title Noi Te slăvim pe Tine, Sfinte Tată
@Number 675
@Author Serban Constantinescu
@Composer Cornel Constantinescu

1. Noi Te slăvim pe Tine, Sfinte Tată,
Ce dragostea-n Isus ne-ai arătat,
/: Și planul Tău veșnic, slăvit
Pe Fiul scump L-a rânduit 
Ca Domn și Salvator iubit. :/

2. Slăvim pe Mielul ce S-a adus jertfă
Și-a suferit nespus la Golgota;
/: Prin scumpu-I sânge ne-a spălat
Și-n casa Ta ne-a așezat,
Și-un loc în cer ne-a câștigat. :/

3. Prin Duhul Sfânt, noi Te chemăm ca Tată
Și ne unim cu frații pe pământ
/: Și așteptăm clipa de sus,
Răpiți când fi-vom de Isus,
Cu El în slava de nespus. :/

4. Te vom slăvi atunci cu întreg cerul
Prin Fiul Tău slăvit și înălțat. 
/: Părinte, veșnic, Fii slăvit
Cu Domnul nostru minunat,
El, Darul Tău nemărginit! :/
