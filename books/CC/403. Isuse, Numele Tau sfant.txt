@Title Isuse, Numele Tău sfânt
@Number 403
@Tag Îmbărbătare - mângâiere

1. Isuse, Numele Tău sfânt
Mi-e viaţa-n fiecare clipă;
Ca să mă-nalţ de pe pământ,
El mi-e îndemn şi-avânt şi-aripă.

Refren:
Numele Isus, Isus e-ntregul har,
Frumuseţea Lui e fără de hotar;
Dumnezeu întreg prin El îmi e adus.
Binecuvântat să fie-n veci Isus!

2. Isuse, Numele Tău drag
E taina care-mi dă putere
Să-nfrâng ispitele şirag
Şi valurile de durere.

Refren:
Numele Isus, Isus e-ntregul har,
Frumuseţea Lui e fără de hotar;
Dumnezeu întreg prin El îmi e adus.
Binecuvântat să fie-n veci Isus!

3. Isuse, Numele Tău scump
Mi-e dragoste şi odihnire
Şi lanţuri de-ntuneric rup,
Când caut în El adăpostire.

Refren:
Numele Isus, Isus e-ntregul har,
Frumuseţea Lui e fără de hotar;
Dumnezeu întreg prin El îmi e adus.
Binecuvântat să fie-n veci Isus!

4. Isuse, Numele-Ţi frumos
Întrece orice cunoştinţă;
Prin el mi-aduci tot cerul jos
Şi noi puteri de biruinţă.

Refren:
Numele Isus, Isus e-ntregul har,
Frumuseţea Lui e fără de hotar;
Dumnezeu întreg prin El îmi e adus.
Binecuvântat să fie-n veci Isus!

5. Prin Numele Tău strălucit,
Am tot şi azi şi-n veşnicie;
Mă-nchin, Isuse, umilit,
O, slavă, slavă, slavă Ţie!

Refren:
Numele Isus, Isus e-ntregul har,
Frumuseţea Lui e fără de hotar;
Dumnezeu întreg prin El îmi e adus.
Binecuvântat să fie-n veci Isus!

