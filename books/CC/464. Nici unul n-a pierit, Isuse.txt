@Title Nici unul n-a pierit, Isuse?
@Number 464

1. Niciunul n-a pierit Isuse, 
Din câţi la Tine au venit,
Ci toţi biruitori şi vrednici 
Ajuns-au ţelul strălucit.
R1: Niciunul n-a pierit, (bis) 
Căci Tu, Isus, la sânul Tău
I-ai ocrotit, (bis) 
O, fii slăvit!

2. Niciunul n-a pierit în valuri, 
Din cei în luntrea Ta suiţi,
Ci fără pierderi şi-n lumină, 
Ajuns-au ţelul fericiţi.

3. Niciunul n-a pierit pe calea credinţei, 
Orişicât de rău a fost pustiul, 
Ci-n izbândă 
Ajuns-au Canaanul Tău.

4. Niciunul n-a pierit în focul ispitelor 
De orice fel,
Căci Tu le-ai fost cetate tare, 
Și-ajuns-au toţi divinul ţel.

5. Niciunul n-a pierit, niciunul, 
Nici noi în veac nu vom pieri.
Suntem de Tatăl puşi în Tine, 
Isus şi Tu ne vei păzi.

R2: Niciunul n-a pierit 
Nici noi nu vom pieri,
Căci Tu Isus, la sânul Tău ne vei păzi, 
Ne vei păzi, Te vom slăvi.

6. Ţi-aducem slavă şi-nchinare 
De harul Tău nemărginit,
Ce din vecii ne-a pus deoparte 
Să fim ai Tăi, o fii slăvit!
