@Title Sunt străin și călător
@Number 489
@Author Costache Ioanid
@Composer Nicolae Moldoveanu

1. Sunt străin şi călător
N-am aici palate,
Dar în ţara fără nor
Ale mele-s toate.
Toate stelele de sus
Tot ce n-are-n veci apus
Prin iubirea lui Isus
Ale mele-s toate. (bis)

2. Domnul meu, în infinit,
Multe stele ţine.
Pentru cine le-a zidit
Decât pentru mine?
Din neant când le-a chemat
Domnul mult s-a bucurat,
Însă viaţa nu şi-a dat
Decât pentru mine. (bis)

3. Dar nici eu nu-s al oricui,
Lui îi sunt cununa.
Casa mea şi cerul Lui,
Tot ce avem e una.
Şi la bine şi la greu
Eu al Lui sunt, El e-al meu.
Eu nimic, El Dumnezeu
Dar ce-avem e una. (bis)
