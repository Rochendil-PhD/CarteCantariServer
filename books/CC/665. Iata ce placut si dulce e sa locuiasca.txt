@Title Iată ce plăcut și dulce e să locuiască
@Number 665

1. Iată ce plăcut și dulce e să locuiască
Frații pururea-mpreună să se veselească, 
/: Cu cântări, cu psalmi în Domnul
Să se veselească! :/

2. E plăcut cum e mireasma care-i mai aleasă,
Când pe cap turnat, ea curge, spre veșmânt se lasă,
/: Peste barbă, spre veșmântul 
Lui Aron se lasă. :/
3. Dulce-i ca și roua care din Hermon coboară
Spre-al Sionului Sfânt munte-n fiecare seară,
/: Dulce, răcoroasă, 
Sfântă-n fiecare seară. :/

4. Ce plăcută-i și ce dulce-i, Doamne, adunarea,
Acolo-Și revarsă Domnul binecuvântarea,
/: Viața pentru veșnicie, 
Binecuvântarea! :/

