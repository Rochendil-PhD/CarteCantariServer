@Title O, Doamne, doar în Fața Ta (Ps. 67)
@Number 423
@Author Nicolae Moldoveanu
@Composer Nicolae Moldoveanu
@Tag Îmbărbătare - mângâiere

1. O, Doamne, doar în Faţa Ta
Eu pot trăi-n lumină;
Seninul ei îmi poate da
O faţă-n veci senină.

Refren:
Fă mereu să strălucească
Peste mine Faţa Ta,
Din lumina ei cerească
Să-mi trăiesc viata mea.

2. În Faţa Ta, primesc divin
Belşug de har şi pace,
Frum'seţea ei tot mai deplin
Un chip frumos îmi face.

Refren:
Fă mereu să strălucească
Peste mine Faţa Ta,
Din lumina ei cerească
Să-mi trăiesc viata mea.

3. În Faţa Ta, mă luminez
De-o sfântă bucurie,
Că-n taina ei, eu mă păstrez 
Întreg în curăţie.

Refren:
Fă mereu să strălucească
Peste mine Faţa Ta,
Din lumina ei cerească
Să-mi trăiesc viata mea.

4. În Faţa Ta, adâncul meu
Se umple de credinţă:
Lumina ei îmi dă mereu
Puteri de biruinţă.

Refren:
Fă mereu să strălucească
Peste mine Faţa Ta,
Din lumina ei cerească
Să-mi trăiesc viata mea.

5. În Fata Ta, mă odihnesc
De-a lumii frământare;
Numai acolo-mi regăsesc
A inimii-alinare.

Refren:
Fă mereu să strălucească
Peste mine Faţa Ta,
Din lumina ei cerească
Să-mi trăiesc viata mea.

6. Păstrează-mă, în Faţa Ta,
Stăpânul meu puternic,
Căci numai luminat de ea
Eu pot trăi cucernic!

Refren:
Fă mereu să strălucească
Peste mine Faţa Ta,
Din lumina ei cerească
Să-mi trăiesc viata mea.

