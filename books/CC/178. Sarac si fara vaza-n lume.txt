@Title Sarac si fara vaza-n lume
@Number 178

1. Sărac şi fără vază-n lume
Isus trecut-a pe pământ;
N-avea nimic din strălucirea
Ce răspândea în cerul sfânt.

Mărirea Lui Şi-a dezbrăcat
El, Care totul a făcut!
Un chip de rob El a luat
Şi într-un staul S-a născut.

2. Cu viaţa fără de prihană
Pe Dumnezeu El a slăvit;
Al Lui Cuvânt fără-ncetare
Lumină mare-a răspândit,

Iubirea-I făr-asemănare
Pe păcătoşi i-a căutat;
În prea bogata Sa-ndurare,
Pe mulţi bolnavi i-a vindecat.

3. Viaţa Lui a fost iubire,
Numai lumină, mare har,
Dar lumea, în a ei orbire,
I-a dat să bea pahar amar.

Întâmpinat cu-mpotrivire,
Ne-înţeles, dispreţuit,
Cu duşmănoasă asuprire
A fost pe-o cruce răstignit.

4. De bună voie-a mers la moarte,
Să poarte-al nostru greu păcat.
Cu Tatăl nemaiavând parte
Atunci cu groază a strigat:

„De ce M-ai părăsit Tu, Doamne?"
Şi Duhul apoi Şi L-a dat.
El a trecut prin grea durere,
Dar noi iertare-am căpătat.

