@Title Chematu-m-a Isus la El
@Number 53
@Author Horatius Bonar
@Composer John B. Dykes
@Original_Title I Heard the Voice of Jesus Say
@Pitch Bb
@Tag Primirea Domnului Isus - Întoarcerea la Dumnezeu

1. Chematu-m-a Isus la El:
„O vin' să te-odihneşti!
Truditul cap încetinel
De sânu-Mi să-l lipeşti!”
Am venit la Isus trudit,
Trudit si istovit,
Pe sânu-I capul mi l-am pus
Şi El m-a odihnit.

2. Chematu-m-a El ne-ncetat:
„O vino! Apa Mea
Dă viaţa celui însetat:
Apleacă-te şi bea!”
Eu am venit şi am gustat
Din viul Lui izvor
Şi pentru mine l-am aflat
De viaţă dătător.

3. Isus a zis: „În noaptea grea,
Lumina lumii sunt.
Priveşte-Mă, şi vei avea
Lumină pe pământ!”
Eu L-am privit și mi-am găsit
În Domnul steaua mea.
Şi voi urma pân' la sfârşit
Dumnezeiasca Stea.

4. Isus mi-a zis: „Eu viaţa sunt
Şi-o dau în dar oricui.
La Mine, vino, şi îţi dau
Azi viaţa cea de veci!”
Am venit la Isus şi El
Viaţa de veci mi-a dat.
Acum eu am viaţa Lui
Şi-s mântuit de El.

5. Isus mi-a zis: „Eu vin curând
Să iau pe-ai Mei de-aici.
Oricine M-a primit, e-al Meu,
Şi-un loc îi pregătesc.”
Eu L-am primit şi sunt al lui,
Iertarea El mi-a dat,
Păcatele mi le-a iertat,
Şi-acum L-aştept din cer.
