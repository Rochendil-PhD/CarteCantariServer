@Title Bucurați-vă în Domnul
@Number 672

1. Bucurați-vă în Domnul voi ce-ați fost răscumpărați!
Bucuria este semnul celor liberi și curați.
Bucurați-vă în Domnul, fii ai Lui, născuți de sus,
Bucuria vi-e cununa dăruită de Isus!

2. Bucurați-vă în Domnul și-n Cuvântul Lui, mereu; 
Bucuria e mai vie când vi-e sufletul la greu. 
Bucurați-vă în Domnul și-I cântați cu dor și-avânt,
Bucuria va fi slava pentru Domnul cel Preasfânt.

3. Bucurați-vă-n nădejde! Viitoru-i numai har,
Pentru voi, cei care astăzi ați primit al jertfei dar. 
Bucurați-vă în Domnul, ne-ncetat și mai aprins, 
Bucuria e dovada harului ce ne-a cuprins. 

