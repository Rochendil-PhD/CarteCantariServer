@Title O! Isuse, Tu stai azi pe scaunul Tău
@Number 92
@Author Amelia M. Hull
@Composer Edward G. Taylor
@Original_Title There Is Life for a Look
@Pitch F
@Tag Mântuirea - roadele ei

1. O! Isuse, Tu stai azi
Pe scaunul Tău, sus,
Căci de mult Tu lucrare-ai săvârşit.
Biruit-ai deplin pe Satan cel puternic.
Azi, de el, nu ne mai temem.
Orice genunchi Ţi Se pleacă în cer
Şi în cor toţi Îţi cântă:
“Lăudat Tu să fii, vrednic eşti!”

2. Ochii Tăi sunt aici
Şi privesc peste noi toţi,
Peste toţi cei răscumpăraţi ai Tăi,
Şi veghează duios peste toţi cei ce sunt azi
Foarte dragi inimii Tale.
Tu mijloceşti pentru cei ce Ţi-s dragi,
Căci iubirea Ta-i mare,
Şi la Tatăl un loc le pregăteşti.

3. “Iată, Eu vin curând!”
Sunt chiar vorbele Tale.
“Vino, Doamne Isuse, vin' curând!
Vin' şi ia-ne acas' în locaşul cel veşnic!”
E răspunsul ce-l dăm cu drag.
O! ce frumos, când Te vom întâlni
În văzduh şi cu Tine
Vom veni şi vom împărăţi!

4. Când, pe-acest trist pământ,
Vei veni, plin de slavă,
Se vor cutremura vrajmaşii Tăi,
Se vor boci atunci cei dispreţuitori, toţi,
Iară noi împărăţi-vom.
Fie slăvit Mielul Sfânt care-a fost
Junghiat pentru noi toţi:
Slavă, Mielul lui Dumnezeu!

