@Title Nu-i singur Iuda vinovat
@Number 484

1. Nu-i singur Iuda vinovat
De sângele ce s-a varsat,
/: Nici marii preoţi, nici Pilat,
Ci lumea-ntreagă prin păcat,
Şi eu şi tu, şi eu şi tu. :/

2. Iar dacă cuie L-au străpuns
Când trupu-n chin I se zbătu,
/: Şi noi cu sufletul ascuns
Cu mii de patimi L-am străpuns,
Şi eu şi tu, şi eu şi tu. :/

3. Dacă ostaşilor prin sorţi
Cămaşa albă le căzu,
/: E-a tuturor, dar tu o porți?
Căci fără ea toţi suntem morţi,
Şi tu şi eu, şi tu şi eu. :/

4. Şi-n stâncă printre lilieci,
Isus sub lespede zăcu,
/: L-am îngropat ca pentru veci
Sub piatra unor făr'delegi,
Şi eu şi tu, şi eu şi tu. :/

5. Şi-acum Isus Cel înviat
Te-ntreabă astăzi: Da ori nu?
/: Aflat-ai sângele vărsat?
Eu am spus ,,da” şi-am fost iertat,
Dar tu? Dar tu? Dar tu? Dar tu? :/

