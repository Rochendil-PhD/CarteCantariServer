@Title Nădejdea mea e Dumnezeu
@Number 508

1. Nădejdea mea e Dumnezeu, 
Puterea Lui e mare.
/: Prin dragostea şi harul Său 
Nădăjduiesc şi cânt mereu
Căci a salvat sufletul meu 
Din veşnica pierzare. :/

2. O licărire-n infinit 
E viaţa mea întreagă,
/: Dar pentru mine S-a jertfit, 
Isus din cer m-a mântuit
Şi-o viaţă fără de sfârşit 
De veşnicii mă leagă. :/

3. Ţărână trecătoare sunt 
Dar cred în nemurire
/: Căci Duhul Celui veşnic, Sfânt 
Îmi dă putere şi avânt
Să pot pleca de pe pământ 
Dincolo-n strălucire. :/

4. Sunt călător spre ţara mea, 
Cu Domnul am izbândă,
/: Mi-e călăuză dreapta Sa! 
O, Doamne, Tu nu vei lăsa
Nicicând să cadă-n lupta grea, 
Fiinţa mea plăpândă. :/

5. În glas de ciocârlii duios 
Și-n vuietul de ape,
/: În flori şi-n tot ce-i mai frumos, 
În cei răscumpăraţi de jos,
Iubirea sfântă-a lui Hristos 
O simt tot mai aproape. :/

6. Eu am aflat în Creator 
Și pacea şi menirea.
/: Stăpân al lumii ziditor, 
Tu mi-ai dat lacrima de dor
Să Te iubesc, să mă-nfior 
Și să-Ţi aştept venirea. :/

