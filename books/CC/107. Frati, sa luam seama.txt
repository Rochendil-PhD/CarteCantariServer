@Title Fraţi, să luăm seama
@Number 107

1. Fraţi, să luăm seama, să nu fim numai
Nişte creştini de adunări,
Ci şi acasă, în orice vreme,
Şi oriunde ne-am afla.

2. O! ce ruşine pentru creştinul
De care nici soţia lui,
Nici chiar copiii nu pot să spună
Că el e un bun creştin.

3. El e creştin, da, la adunare,
Dar vai de cei din jurul lui!
Când e acasă sau când lucrează,
Parcă nici n-ar fi creştin.

4. Să căutăm dar, să fim şi acasă
Cum suntem şi la adunări,
Întotdeauna şi pretutindeni,
Să fim numai buni creştini.

5. Căci creştinismul nu-i numai vorbă,
Ci-i vieţuirea zi de zi,
Fie cu vorba, fie cu fapta,
A tot ce mărturisim.

6. Oricât de greu e, să nu uităm, dar,
Că prin Isus Hristos putem
Să biruim tot, să suferim tot
Ce-ntâlnim în viaţ-aici.

