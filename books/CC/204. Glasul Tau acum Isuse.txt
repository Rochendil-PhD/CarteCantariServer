@Title Glasul Tau acum Isuse
@Number 204

1. Glasul Tău acum, Isuse,
Să-L ascult cu drag vreau eu,
Tu eşti plin de-nţelepciune:
Fii învăţătorul meu!
Însetat sunt după Tine
Însetat de-al Tău Cuvânt,
Fericit sunt lângă Tine, - bis
Vreau să sorb Cuvântu-Ţi Sfânt.

2. Orice glas lumesc din mine
S-amuţească-n faţa Ta!
Numai glasul Tău acuma
Să răsune-n mintea mea!
O! fugiţi, gânduri deşarte!
Larma lumii fugi şi tu!
Să-mi vorbeşti, în ceasu-acesta, - bis
Drag Isuse, numai Tu!

3. Ucenicul Tău cuminte
Totdeauna vreau să fiu.
În a Ta şcoală cerească,
Ne'ncetat vreau să mă ştiu.
Tu mi-eşti Cel mai drag din lume,
Către Tine sunt atras,
Glasul Tău mă luminează; - bis
El să-ndrepte al meu pas.

4. Duhul Sfânt să mă ajute
Glasul Tău să înţeleg
Şi-nvăţat mereu de Tine,
Numai voia Ta s-aleg.
Glasul Tău din mine facă Ucenic ascultător
Şi, slujindu-Ţi cu credinţă, - bis
Să Te-aştept mereu cu dor.

