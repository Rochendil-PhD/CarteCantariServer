@Title Doamne Isuse, ne-asculta ruga
@Number 254

1. Doamne Isuse, ne ascultă ruga,
Suntem străini şi călători aici. - bis
Ne fii toiag de sprijin totdeauna,
Lumina Ta conducă-ai noştri paşi!

2. O, nu lăsa ca să privim la lume
Cu-alte priviri decât de călători!
De cupe-amăgitoare ne fereşte, - bis
Să însetăm doar după ape vii!

3. Dulcea nădejde a venirii Tale,
Ne-o toarnă-n inimi, ca un râu adânc,
Şi, până când Te vom vedea aievea - bis
Credinţa să Te simtă lângă noi!

