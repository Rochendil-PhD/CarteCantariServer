@Title Ce puternic ești, Tu, Doamne, Tată
@Number 670

1. Ce puternic eşti Tu, Doamne, Tată! 
Numele Tău e ,,Cel sfânt!”
Prin puterea Ta cea minunată 
Ne-ai dat viaţă pe pământ. 
Slavă Ţie! Slavă Ţie!
Dumnezeul Creator,
Pentru a Ta măreţie
Îţi cântăm cu toţi în cor.

2. Cât de mare eşti Tu, Doamne, Tată!
La Tine nu-i nimic greu.
Tu-noieşti fiinţa noastră toată,
Numai Tu eşti Dumnezeu! 
Slavă Ţie! Slavă Ţie!
Pentru harul Tău nespus.
Ne-nchinăm cu bucurie
Mulţumindu-Ţi prin Isus!

3. Cât de scumpă-i casa Ta, Părinte,
Ce preţ mare Te-a costat
Ca s-o umpli cu fiinţe sfinte
Chiar pe Fiul Tău L-ai dat. 
Slavă Ţie! Slavă Ţie!
Pentru că ne-ai oferit
Viaţă nouă pe vecie
Prin al Tău Fiu preaiubit. 

4. Ce măreţ e planul Tău, Părinte,
Întocmit din veşnicii,
Tu ai vrut cu veacuri înainte
Ca să ai în cer mulţi fii. 
Slavă Ţie! Slavă Ţie!
Vom cânta neîncetat,
Cu Isus o veşnicie
Fi-vei pururi adorat. 

