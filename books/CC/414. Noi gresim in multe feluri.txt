@Title Noi gresim in multe feluri
@Number 414

1. Noi greşim în multe feluri,
Zilnic bem amărăciune.
Zilnic, Tu, Isuse Doamne,
Ştii a noastră slăbiciune.

Dar pe calea pocăinţei,
De venim la Tine iară,
Ne primeşti, ne ierţi, ne vindeci; - bis
Nu ne scoţi  nicicând afară.

2. Când nu-Ţi ascultăm porunca,
Când nu ţinem calea dreaptă,
Când mâhnire îţi aducem,
Prin gândire şi prin faptă,

De ne-ntoarcem către Tine,
Printr-o pocăinţ-amară
Ne primeşti, ne ierţi, ne vindeci; - bis
Nu ne scoţi nicicând afară.

3. Zilnic noi, trecând prin lume,
Ne-ntinăm frumoasa haină
Şi uităm mărturisirea
De iubire, spusă-n taină.

Dar când lacrima căinţei,
Prinde-n ochi să ne răsară,
Ne primeşti, ne ierţi, ne vindeci; - bis
Nu ne scoţi nicicând afară.

4. Cum să-Ţi mulţumim, o, Doamne,
Pentru-atâta bunătate
Ce ne-o dai fără-ncetare,
Orişicând şi pentru toate?

Slavă, slavă şi-nchinare,
Ţie, Dragoste-Comoară
Tu nu oboseşti să vindeci - bis
Şi nu scoţi pe nim'afară!

