@Title De sus, din slava senină
@Number 461

1. De sus, din slava senină 
Tatăl priveşte pe-ai Săi,
/: Mâna-I suspinu-ţi alină, 
Mai mult de-atât, ce mai vrei? :/

2. Iar când vuieşte furtuna 
Și fierb de ură cei răi,
/: Domnul ţi-e scut totdeauna, 
Mai mult de-atât, ce mai vrei? :/

3. Când plângi şi gemi de durere 
Și-n lacrimi scalzi ochii tăi,
/: Domnu-I a ta mângâiere, 
Mai mult de-atât, ce mai vrei? :/

4. Iar când în ceasuri supreme 
Nu ştii nici ce să mai ceri,
/: O, crede-n El, nu te teme! 
Mai mult de-atât, ce mai vrei? :/

