@Title Orice suflet păcătos
@Number 41

1. Orice suflet păcătos,
Când primeşte pe Hristos,
De e-ntr-adevăr căit,
Ştie că este iubit.
Cântă corul îngeresc
Şi pe Domnul Il măresc
Că un păcătos căit
De Isus e mântuit.

2. Eu mult am păcătuit,
Lumea-aceasta am iubit,
Dar la Isus am venit
Şi iertare am primit.
Orice suspin a-ncetat,
Căci din milă sunt iertat;
Frica morţii s-a sfârşit,
Căci Isus m-a izbăvit.

3. Groaza de-acum a trecut,
Bucuria a-nceput.
Mântuit sunt de Isus,
Fericit mă simt nespus.
M-a iertat şi m-a spălat,
De păcat m-a curăţit.
La El sunt adăpostit,
De-a Lui mână-s ocrotit.
