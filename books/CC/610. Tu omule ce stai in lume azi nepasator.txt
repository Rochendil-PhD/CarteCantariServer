@Title Tu omule ce stai în lume azi nepăsător
@Number 610

1. Tu, omule ce stai în lume azi nepăsător
De Dumnezeu a toate Creator,
Făptura cea mai minunată de pe pământ eşti
Şi mai de preţ ca astrele cereşti.
R: Priveşte-acum şi stai,
Vezi boabe-n spic tu ai?
Să nu te-nşeli să fii numai un pai.
Căci Cel ce te-a creat
Şi te-a răscumpărat
El vrea la Sine să te ia curat.

2. Căci soare, lună, stele toate ce pe cer lucesc
Pe Dumnezeu toate-L mărturisesc,
Căci toate Îl ascultă şi privesc în mersul lor
Pe Dumnezeu atotstăpânitor.

3. Pe toate Dumnezeu le-a construit prin voia Sa
Şi prin Cuvânt toate se vor schimba.
Iar omul care este-n lume astăzi muritor
Va trăi veşnic cu-al său Creator.

4. Priveşte-acum şi uită-te pe-ntregul univers
Căci toate au o slujbă, au un mers,
Cum toate fără sunet, fără grai mărturisesc,
Ascultă şi porunca I-o-mplinesc.

5. Dar tu ce stai în lumea-aceasta azi nepăsător
Când ai un Tată-atât de iubitor,
Căci te-a iubit şi te-a răscumpărat prin Fiul Său
Să fii şi tu fiul lui Dumnezeu.
6. Moştenitor vei fi în cer, în casa Tatălui
Vei primi toată slava cerului.
Privind pe tron pe Dumnezeu şi oştirile Lui
Pe Fiul Său şi slava cerului.

