@Title Astăzi este-o zi de sărbătoare
@Number 663

1. Astăzi este-o zi de sărbătoare
Eşti invitat şi tu la ea!
Sărbătoritul în curând apare
Şi va aduce şi iertarea ta!
Poţi să o accepţi sau poţi respinge; 
Aici, depinde doar de voia ta!
O şansă care azi ţi se deschide
Şi te indemn: ,,O, nu refuza!”

R: /: Iertat, şi-o nouă viaţă!
Iertat, şi-un nou destin!
Isus îţi dă o şansă,
Te rog grăbeşte şi acuma vin’! :/

2. Isus e-Acela care dă iertare!
Vino azi, nu amâna!
El iartă păcătoşii care
Se recunosc şi vin în faţa Sa!
Fi înţelept şi recunoaşte-ţi vina,
El poate azi a te salva!
Şi poţi acum şi pentru totdeauna
Să-L ai pe El stăpân în viaţa ta!

