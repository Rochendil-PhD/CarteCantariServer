@Title Altarele Tale Doamne
@Number 501

1. Altarele Tale, Doamne!
Altarele Tale, Doamne, sunt dărâmate, 
Poporu-i rob şi jertfele sunt curmate,
Porţile sunt arse toate, 
Zidurile sunt dărâmate
/: Şi vasele tale de cinste, 
Duşmanul le-a luat pe toate. :/

R: Caut un om, un om în întreaga ţară
Să iasă noaptea şi să se-nchine afară, 
Să îi vorbesc ca lui Avraam prima oară.
Şi voia Mea să nu-i se pară o povară!

2. Din Templul Tău, o, Doamne!
Din Templul Tău, podoabele au fost furate,
Preoţii-s robi, cadelniţele au fost luate,
Sfeşnicele au fost luate, 
Familiile sunt dezbinate
/: Şi tot ce au zis prorocii, 
Astăzi e realitate! :/

3. Priveşte, o! Doamne, poporul…! 
Priveşte-l şi adu-Ţi aminte
Că-n Templul Tău slujbele ne erau sfinte.
Nu mai avem, bucuria, 
Nu mai vedem veşnicia!
/: Opreşte, o, Doamne mânia, 
	Salvează Tu România! :/

4. Căci greu e în suferinţă
Şi mulţi şi-au pierdut în robie vechea credinţă!
Vrem să ne scapi şi să ne dai biruinţă,
Vrem să zidim iarăşi Templul,
Vrem să ne-ntoarcem la Tine.
/: Ascultă-ne ruga, Stăpâne, 
Ce-o înălțăm din ruine! :/
5. Vrem să-Ţi urmăm azi chemarea,
Vrem să ieşim şi să ne închinăm
De la Sion până-n Carpaţi
Tu să ne faci pe toţi fraţi.
Întăreşte-ne astăzi chemarea,
Continuă Tu azi lucrarea
/: Şi vocea Ta blândă şi sfântă, 
Să facă din nou azi chemarea! :/

