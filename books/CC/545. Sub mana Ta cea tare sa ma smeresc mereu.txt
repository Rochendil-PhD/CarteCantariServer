@Title Sub mâna Ta cea tare să mă smeresc mereu
@Number 545
@Author Nicolae Moldoveanu
@Composer Nicolae Moldoveanu

1. Sub mâna Ta cea tare să mă smeresc mereu
Ajută-mă prin Duhul, al meu sfânt Dumnezeu.

R: Cei smeriţi primesc har Dumnezeiesc,
Ei sunt pe pământ solii Celui Sfânt, 
Ei pot arăta sfântă voia Ta.

2. S-ascult Cuvântul Tău sfânt aşa cum mi l-ai dat,
Să pot păşi pe cale smerit cu-adevărat!

3. Voinţa Ta în viaţă mereu să împlinesc,
Smerit să-Ți port lumina în lume cât trăiesc!

4. Un vas al îndurării să mă păstrezi doresc
Ca-n toate,-n orice vreme smerit să Te slăvesc!

