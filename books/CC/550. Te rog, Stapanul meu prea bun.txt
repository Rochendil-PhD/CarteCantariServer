@Title Te rog, Stăpânul meu prea bun
@Number 550

1. Te rog Stăpânul meu preabun 
Prin Duhul să mă-nţelepţeşti.
/: Să nu zidesc ce Tu dărâmi, 
Să nu dărâm ce Tu zideşti. :/
	
2. În orice timp şi-n orice loc 
Lumina-mi fie căpătâi. 
/: Să nu rămân când Tu Te duci, 
Să nu mă duc când Tu rămâi. :/ 

3. Prin lumea veacului de-acum 
Cu adevărul să mă-ncingi.
/: Să nu resping ce Tu primeşti, 
Să nu primesc ce Tu respingi. :/ 
4. Din plasa harului ceresc 
S-aleg şi eu cum Tu alegi.
/: Să nu culeg ce Tu arunci, 
Să nu arunc ce Tu culegi. :/

5. Să-mi dai iubire-n adevăr 
Să Te cunosc mai mult cum eşti!
/: Să nu iubesc ce Tu urăşti,
Să nu urăsc ce Tu iubeşti. :/

6. Să-mi potriveşti viaţa mea 
Cu voia Ta în totul, tot!
/: Ca a greşi-n lucrarea Ta 
Nicicând, nicicând să nu mai pot. :/

