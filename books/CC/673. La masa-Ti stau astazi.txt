@Title La masa-Ți stau astăzi
@Number 673

1. La masa-Ți stau astăzi, Părinte Divin,
La ora-nchinării copiii Tăi vin
/: Și-n cântec de slavă-n iubirea-Ți scăldați
Învăț-armonia, Întâiu-ntre frați. :/

2. Cu strigăt de ,,Ava” te cheamă smeriți,
Ei, rodul iubirii, pe veci fericiți, 
/: Salvații din moarte prin harul de sus
Și, El, Domnul slavei, El, jertfa – Isus. :/

3. Pe masa-nchinării stă Mielul jertfit,
Stă Pâinea Vieții ce-n lume-a venit!
/: Sublim Te desfată parfumul de har
În inimi umplute de veșnicu-Ți dar. :/
4. E scump-amintirea de Trupul cel frânt,
De viața zdrobită când răul a-nfrânt, 
/: De sângele nobil ce-n veci ne-a spălat,
Ce-n pâine și-n vin El ca semn le-a lăsat! :/

