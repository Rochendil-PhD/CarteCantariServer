@Title Dragoste divină sfântă
@Number 643

1. Dragoste divină, sfântă,
Ce adânc Te dăruieşti
Şi din inima lui Isus
Peste vremi aceeaşi eşti.

R: El în cer ne va deschide
Poarta de mărgăritar
Şi spălaţi în al Său sânge
Vom păşi salvaţi prin har.

2. Ca o fiară urmărită,
Ca un şoim lovit eram.
Isus m-a scăpat de moarte,
Peste răni mi-a pus balsam.

3. Dragoste divină, sfântă,
Mi-ai iertat orice păcat.
Voi cânta de fericire
Pentru harul minunat!

