@Title La ce-ți folosește spada?
@Number 548

1. La ce-ţi foloseşte spada, când eşti paznic adormit,
Când puterea şi dulceaţa somnului te-au copleşit?
Domnul azi te-ntreabă, să-I răspunzi degrabă,
La ce-ţi foloseşte spada când de somn eşti copleşit?

2. La ce-ţi folosesc în viaţă aripi pentru ceru-ntins,
Când tu stai în colivia oamenilor ce te-au prins?
Domnul azi te-ntreabă, să-I răspunzi degrabă,
La ce-ţi folosesc în viaţă aripile când eşti prins?

3. La ce-ţi folosesc genunchii rugăciunii aplecaţi,
Când din calea făr'delegii tu nici gând n-ai să te-abaţi?
Domnul azi te-ntreabă, să-I răspunzi degrabă,
La ce-ţi foloseşte ruga când din lume nu te-abaţi?

4. La ce-ţi foloseşte forma de evlavie şi crez,
Când tu nici c-un pas spre Domnul n-ai silit să-naintezi?
Domnul azi te-ntreabă, să-I răspunzi degrabă,
La ce-ţi foloseşte forma de credinţă când nu crezi?

5. Ca să guşti din fericirea harului mântuitor,
Să nu ai nimic în tine, din ce-i nefolositor.
Domnul azi te-ntreabă, să-I răspunzi degrabă,
Vrei să vii ca să te facă El pe veci folositor?

