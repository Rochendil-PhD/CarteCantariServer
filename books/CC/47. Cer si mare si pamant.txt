@Title Cer si mare si pamant
@Number 47

1. Cer şi mare şi pământ
Laudă pe Domnul Sfânt.
Deci şi tu, inima mea,
Cântă astăzi slava Sa!

2. Soarele strălucitor,
Dând lumină tuturor,
Lună, stele ce lucesc,
Despre El mărturisesc.

3. Şi pământul rotunjit,
Care-a fost împodobit
Cu munţi, râuri şi câmpii,
Despre El sunt martori vii.

4. Vedeţi păsările-n zbor
Cum se-nalţă de uşor?
Tunet, trăsnet, ploaie, vânt,
Toate-ai Domnului robi sunt!

5. Ce adânc şi minunat
Mintea mea s-a luminat,
De simt, Doamne Dumnezeu, 
Ce eşti Tu şi ce sunt eu!

6. Eu sunt mare păcătos,
Tu eşti sfânt şi preamilos
Căci, pe lemnul înălţat,
Chiar pe Fiul Tău L-ai dat.

7. El păcatul mi-a purtat,
De osândă m-a scăpat
Şi putere-acum mi-a dat
Să scap de orice păcat.