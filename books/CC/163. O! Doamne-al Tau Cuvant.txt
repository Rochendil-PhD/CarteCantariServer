@Title O! Doamne-al Tău Cuvânt
@Number 163

1. O! Doamne,-al Tău Cuvânt
Viaţă mi-e şi tărie.
Pe-ntunecatul drum,
El mi-este candelă.
El, soarelui asemeni,
La viaţă ne învie
Ne luminează gândul, calea,- bis
Până la mormânt

2. Ne dă dulci mângâieri
Cartea Ta insuflată
Şi scumpe-nvăţături,
Prin care Te cunosc.
O! ştiu şi eu acuma
Că mult Tu m-ai iubit:
Chiar Fiul Tău pe cruce-al meu - bis
Păcat a ispăşit.

3. În lupte biruim,
Prin al Tău scump Cuvânt.
Când vin chiar îndoieli,
Eu le alung prin El.
Toţi paşii ne-ndrumează
Lumina din Scriptură
Şi-n ceasul morţii cu nădejde - bis
Inima mângâie.

4. Acum îţi mulţumim
Pentru-al Tău scump Cuvânt.
Ne-ajută să-L iubim,
Şi mult să-L preţuim,
O! dă-ne, Doamne, sprijin
Prin Duhul să-L pricepem,
Ca să trăim mereu spre slava - bis
Sfântului Tău Nume!

