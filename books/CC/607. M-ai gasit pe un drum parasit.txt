@Title M-ai găsit pe un drum părăsit
@Number 607

1. M-ai găsit pe un drum părăsit
În a lumii noroi prăbușit,
Brațul Tău sfânt Isus m-a luat,
Din păcat, de noroi m-ai spălat.

R: Ce sunt eu să privești Tu la mine,
Am iubit doar păcatul în lume.
Pentru mine Isus Te-ai jertfit,
Domnul meu, cât de mult m-ai iubit!
/: Sunt o mână de țărână,
Dar Te laud, Doamne! :/

2. Numai Tu m-ai văzut prăbușit
În păcat, de Satan rău lovit,
Tu, Isus, rănile mi-ai legat,
Suferința cea grea mi-ai luat.

3. Am văzut cum senini ochii Tăi
Cu iubire-au privit spre ai mei,
Cu al Tău glas duios mi-ai vorbit,
Te salvez, fiindcă mult te-am iubit.

4. În a mea inima a intrat
Salvatorul cel Sfânt, minunat.
O lumină-i de-acum viața mea,
Duhul Sfânt mi-a umplut inima.

