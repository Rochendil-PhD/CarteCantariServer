@Title Este-un drum plin de lumină
@Number 640

1. Este-un drum plin de lumină
Spre-un oraş îndepărtat
Unde-i glorie, mărire,
Fericire ne-ncetat.
Zilnic merg pe drumu-acesta
Ca să pot intra şi eu
În oraşul sfânt din ceruri
La Mielul lui Dumnezeu.

R: /: Eu sunt călător pe pământ străin
Înspre ţara sfântă, peregrin. :/

2. Azi oraşul este templul
Pentru Dumnezeul Sfânt
Dar curând el se va umple
Cu oameni de pe pământ
Şi iubirea ce ne-o toarnă
Ne ajută să simţim
Dorul pentru noua casă
Unde vrem şi noi să fim.

3. Oraşu-acesta este gata
Pregătită-i casa ta 
Dumnezeu aşteaptă clipa
Când eşti gata să te ia.
Deci nu dispera pe cale
Şi nu fii îngrijorat
Tu doar laudă-L pe Domnul
Şi iubeşte-L ne-ncetat.

4. Este-un drum plin de lumină
Spre-un oraş îndepărtat
Unde-i glorie, mărire,
Fericire ne-ncetat.
Hai cu toţi pe drumu-acesta
Care duce-n ceruri sus
Vom trăi o veşnicie
Împreună cu Isus.


