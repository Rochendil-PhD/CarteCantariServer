@Title Nu ți-a fost prieten duhul lumii
@Number 623

1. Nu ți-a fost prieten duhul lumii?
Te-a amăgit de azi pe mâine
/: Și după ani de amăgire,
Nimic nu ți-a lăsat în mâini? :/

2. Nu ți-a fost nici copilăria
Prieten credincios? Curând
/: S-a dus senină către alții
Și gol te-a părăsit plângând? :/

3. Nu ți-a fost prieten cu credință,
Nici tinerețea cât ai vrut?
/: Nici sănătatea, nici norocul?
Un singur Prieten ai avut. :/

4. Dar pe acela, unul singur
L-ai prețuit cel mai puțin,
/: L-ai ascultat cel mai din urmă,
Și L-ai privit cel mai străin. :/

5. Și totuși încă El așteaptă,
Ca-n sfintele-ți păreri de rău,
/: Să prețuiești a Lui iubire,
Cât mai așteaptă-n pragul tău. :/

6. Deschide-I singurului Prieten,
Plângându-ți vina ta amar,
/: Căci dacă și El se va duce,
Poți plânge-n veac, va fi-n zadar. :/

