@Title Când vin dureri, Isuse
@Number 500
@Author Nicolae Moldoveanu
@Composer Nicolae Moldoveanu

1. Când vin dureri, Isuse, când trecem prin nevoi,
Tu eşti pe ţărmul vieţii necunoscut de noi. (bis)
Noi nu vedem atuncea decât cei neplăcut,
Dar Tu eşti în durere, de noi necunoscut. (bis)

2. Când ni-e senin tot cerul, când haruri curg şuvoi,
Tu eşti pe ţărmul vieţii necunoscut de noi. (bis)
Noi înţelegem numai cât ochii ne-au văzut,
Dar Tu eşti Cel ce dărui, de noi necunoscut. (bis)

3. Căci tot ce vine-n viaţă, înseninări ori ploi,
Tu eşti ascuns în ele, necunoscut de noi. (bis)
Dar la sfârşit, când toate vor fi cum n-am ştiut,
Te vom vedea, Isuse, cum nu Te-am cunoscut. (bis)

