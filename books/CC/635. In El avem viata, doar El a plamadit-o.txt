@Title În El avem viața, doar El a plămădit-o
@Number 635

1. În El avem viaţa, doar El a plămădit-o,
El e viu dintotdeuna şi fără început.
Şi-n crin şi-n cerb şi-n algă puterea şi-a sădit-o,
Şi-n om şi-n orice lucru pe care l-a făcut.

2. În El e viaţa nouă ce orice-n veşnicie,
E râul de lumină din Golgota pornit.
E smulgerea din beznă şi slava pe vecie,
Pentru oricine-L află pe Fiul Său iubit.

3. În El avem mişcarea ce prinde-ntreaga fire
Şi astrele şi-atomii şi lumi se-nlănțuiesc.
Dar cine-a dat impulsul? A cui orânduire?
Uimit vreau a-nţelege şi cu nesaţ privesc!

4. În El se mişcă-n viață împrejurări şi oameni
Să cheme şi s-aducă pierduţii la Isus.
O vorbă sau un zâmbet prin El dacă le sameni,
Mişca-vor conştiinţe, tărie-I Cel de sus.

5. În El avem fiinţa, doar El e Creatorul,
Făuritor a toate în lut şi-n Paradis,
Îţi dă viaţa nouă Isus Mântuitorul.
El este totu-n toate fără El rămâi abis.

6. În El avem fiinţa în veşnica zidire
Ce-ncepe cu Hristosul slăvit şi înălţat,
Aflat cu adunarea în veşnică unire
Legaţi pe veci de Tatăl prin harul minunat!

