@Title Ce prieten bun e Domnul
@Number 73
@Author Joseph M. Scriven, c. 1855
@Composer Charles C. Converse, 1868
@Original_Title What a Friend We Have in Jesus
@Tag Domnul Isus și jertfa Lui

1. Ce prieten bun e Domnul!
El ne-aude orşicând.
O! Ce mare fericire,
Să-ţi verşi Lui necazul tău!
Cât de mult adesea pierdem,
Cât de apăsaţi suntem,
Că nu spunem orice lucru
Dumnezeului Cel Viu!

2. Ai necazuri şi ispite?
Ai vreo supărare grea?
Să nu-ţi pierzi deloc nădejdea:
Spune totul lui Isus!
Care alt prieten ca El
Parte la dureri îţi ia?
El te ştie cât de slab eşti:
Spune totul lui Isus!

3. Eşti trudit şi plin de grijă,
Apăsat de greu necaz?
Adăpost să-ţi fie ruga:
Spune totul lui Isus!
Ești disprețuit de lume?
Spune-ndată lui Isus!
El în braţe te-ocroteşte
Şi te mângâie nespus.

4. Când te vezi în lume singur,
Părăsit de orice om,
Când primejdia-i mai mare
Şi din greu nu poţi să ieşi,
Când eşti atacat de oameni,
Lasă totu-n mâna Lui!
El dreptatea îţi va scoate:
Lasă-L să lucreze El!

5. El nu uită niciodată
Pe nici unul din ai Lui,
El ne-ajută-n orice luptă
Şi se roagă pentru noi.
El e viaţa şi lumina,
El odihna noastr-aici.
În curând El se va-ntoarce
Şi-om scăpa de greutăţi!
