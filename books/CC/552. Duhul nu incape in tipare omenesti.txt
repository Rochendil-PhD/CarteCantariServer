@Title Duhul nu încape în tipare omenești
@Number 552

1. Duhul nu încape în tipare omeneşti,
El aduce în Sine stările dumnezeieşti.
/: Adevăru-I unic, Îl coboară-ntreg şi lin
În fiinţa care s-a născut din nou, divin! :/

2. Duhul nu-I din lume, ea nu-L poate azi primi,
El e Adevărul, ea-i minciună oricum ar fi. 
/: Duhu-I mângâiere, lumea-i deznădejde grea
Starea Lui e pacea, starea ei e tot mai rea. :/

3. Duhul nu încape în tiparele de jos,
El renaşte în inimi Chipul Domnului Hristos!
/: Să umblăm prin Duhul toată vremea pe pământ
Pentru bucuria Dumnezeului Prea Sfânt. :/

