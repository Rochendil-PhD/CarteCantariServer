@Title Unde-i teamă nu-i iubire
@Number 475
@Author Costache Ioanid
@Composer Nicolae Moldoveanu

1. Unde-i teamă, nu-i iubire,
Unde-i lege, nu-i sfinţire.
Legea dă ce se cuvine,
Dragostea se dă pe sine.
Legea vrea o zi din şapte,
Dragostea le dă pe toate. (bis)
Aleluia!

2. Unde-i lege, nu-i cunună, 
Unde-s robi, nu-i voie bună.
Legea dă viţei pe-altare, 
Dragostea dă tot ce are.
Legea vrea a zecea parte,
Dragostea le dă pe toate. (bis)
Aleluia!

3. Unde-i lege, nu-i iertare, 
Unde-i rug, nu-i îndurare.
Prin al lui Isus scump sânge, 
Dragostea păcatu-nfrânge.
Legea-ţi spune de păcate,
Dragostea le iartă toate. (bis)
Aleluia! 

4. Legea are zile sfinte, 
Dragostea-i mereu fierbinte. 
Legea ține slujbi divine, 
Dragostea tot anul ține.
Legea-i trudă cu simbrie, 
Dragostea-i împărăție. (bis)
Aleluia!
