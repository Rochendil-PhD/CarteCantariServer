@Title Te-așteptăm Isuse, Te-așteptăm să vii
@Number 543

1. Te-aşteptăm Isuse, Te-aşteptăm să vii,
Drumurile lumii sunt tot mai pustii. (bis) 
Dorurile noastre sunt tot mai cu jar;
Vremii aşteptării pune-i Tu hotar. (bis) 

2. Te-aşteptăm Isuse, timpu-i pe-nserat,
Candela iubirii arde ne-ncetat! (bis) 
Tu, Tăria noastră, toarnă har în noi,
Ca să nu ne-ntoarcă ochii înapoi! (bis)

3. Te-aşteptăm Isuse, Mire Preaiubit,
Focul aşteptării fă-ni-l mai sfinţit! (bis)
Dragostea ni-i trează, şi cu-adânc suspin,
Mai cu dor Te cheamă: „Vino, Mire, vin'!” (bis)

