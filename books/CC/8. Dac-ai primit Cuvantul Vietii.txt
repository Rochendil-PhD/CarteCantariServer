@Title Dac-ai primit Cuvântul Vieţii
@Number 8

1. Dac-ai primit Cuvântul Vieţii,
Să spui şi altora,
Să vindece şi alte inimi
Rănite de păcat!
Să te gândeşti tu şi la alţii
Ce zac robiţi în noapte grea;
Du-le şi lor plăcuta veste,
Până nu este prea târziu!

2. Ai auzit tu Vestea Bună?
S-o spui la cât mai mulţi!
Să n-o ţii numai pentru tine
Când sunt atâţi ce pier!
Dar mai presus de orice vorbă,
Fii bun cu toţi şi fii milos,
Şi dă dovada unui suflet
Care-i plin numai de Hristos!

3. Nu pregeta să faci un bine,
Ajută unde poţi!
Şi chiar de n-ai nici o avere,
O vorbă bună ai.
Ades, c-un zâmbet de iubire,
Îmbărbătezi şi luminezi
Întunecimea unei inimi
Care nu ştie de Isus.

4. Să nu uităm că orice lucru,
Oricât de ne’nsemnat Făcut pentru Isus, da, are
Un preţ ne-asemănat!
Să nu uităm că prin viaţă
Lucrăm mai mult decât vorbind,
Şi chipul Lui din noi atrage
Mai mult decât orice cuvânt!

5. O caldă strângere de mână,
O foaie bună dând,
Chiar dacă nu spui nici o vorbă,
Frumoase roade-aduc.
Dar mai ales, prin rugăciune,
Lucrăm nespus pentru Isus.
Deci: decât multă vorbă goală,
Să trăim şi să ne rugăm!