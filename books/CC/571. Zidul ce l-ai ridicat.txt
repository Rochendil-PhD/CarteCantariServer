@Title Zidul ce l-ai ridicat
@Number 571
@Author Nicolae Moldoveanu
@Composer Nicolae Moldoveanu

1. Zidul ce l-ai ridicat 
Strâmb din temelie,
/: Cât ar fi de apărat
Se va prăbuşi de-odată
Fără vijelie. :/
Fără vijelie.

2. Aur de-ar avea mortar
Zidul strâmb nu ține,
/: Crăpăturile ce-apar
Cât le vei cârpi-n zadar
Prăbuşirea vine. :/ 
Prăbuşirea vine.

3. Chiar de l-ai împodobi
Cu podoabe rare,
/: Zidul tot se va zdrobi
Orice-ai face nu-i poţi fi 
Reazim spre salvare. :/ 
Reazim spre salvare.	

4. Dar cu Domnul când zideşti
Zidul Casei Sale,
/: Drept şi sfânt cu stări cereşti
Tu cu bine isprăveşti
Şi cu osanale. :/ 
Și cu osanale.
