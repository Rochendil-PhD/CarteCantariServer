@Title Turma blanda,turma mica,
@Number 421

1. „Turmă blândă, turmă mică,
Pradă lesne de-nghiţit,
Două mii de ani, cum oare
N-ai pierit? (bis)

Prin străvechile pustiuri (bis)
Leii cei cu coamă-n vânt,
Cum de nu ţi-au şters şi urma
Pe pământ?

2. Ai tu oare, turmă blândă
Corn de taur, dinţi de lup,
Suc de viperă, sau ghiare
Care rup?" (bis)

„Noi n-avem nici colţi, nici ghiare,(bis)
Nici venin otrăvitor,
Dar avem cu noi o taină:
Un Păstor, (bis)

3. Prin străvechile pustiuri
El, Păstorul înţelept,
Şi-a purtat pe umeri mieii
Şi pe piept, (bis)

Şi de-aceea nu ni-e frică (bis)
De vrăjmaşu-amăgitor,
Căci suntem o turmă mică,
Dar o turmă şi-un Păstor."

