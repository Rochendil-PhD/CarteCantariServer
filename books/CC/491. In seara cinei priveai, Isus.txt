@Title În seara cinei priveai, Isus
@Number 491

1. În seara cinei priveai, Isus,
La jertfa mare, ce-aveai de adus,
Ca să dai vieţii, nou răsărit,
Prin moartea-Ţi sfântă ne-ai mântuit!

2. În seara cinei, Isus, ne-ai spus,
Că vom ajunge, cu Tine, sus.
Priveai la harul, ce ne-a unit,
Prin jertfa-Ţi sfântă ne-ai mântuit.

3. În seara cinei, ne-ai învăţat,
Al părtăşiei, izvor curat.
Iubirea-Ţi dulce, Te-a dăruit,
Prin jertfa crucii ne-ai mântuit.

4. În seara cinei, ne-ai dat îndemn,
S-avem în inimi, al morţii semn.
Prin vin şi pâine, ne-ai amintit,
Că-n jertfa-Ţi mare, ne-ai mântuit.

