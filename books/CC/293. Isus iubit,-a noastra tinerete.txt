@Title Isus iubit,-a noastră tinerețe
@Number 293
@Author Traian Dorz
@Composer T. C. Adorian
@Pitch F
@Tag Pentru copii și tineret

1. Isus iubit, a noastră tinereţe,
Sub crucea Ta, ca jertfă Ţiam adus;
/: Cu strălucirea sfintei Tale Feţe,
Tu-mbrac-o-n slava zărilor de sus! :/

2. E singurul dar ce-Ţi putem aduce,
În schimbu-atâtor veci de frumuseţi
/: Ce ne-ai gătit, prin jertfa de pe cruce,
În cerul scump al veşnicei vieţi. :/

3. Venim din văi de moarte şi ruine,
Cu ochi scăldaţi în haru-Ţi minunat,
/: C-atâtea sfinte bucurii in Tine
Şi-atâta fericire am aflat. :/

4. Din toate cele patru părţi de lume,
Suim spre Tine mii şi mii de mii,
/: Având pe buze-acelaşi dulce Nume
Şi-n piept aceleaşi sfinte bucurii. :/

5. Ne-om dărui deplin şi tuturora,
Slăvit să fie Domnul nostru bun!
/: Privind cu ochii-n lacrimi aurora
Cerescului dorit Ierusalim. :/

6. Ne bucurăm cu bucurie mare,
Ştiind că în curând noi vom purta
/: Pe frunte-n fericita veşnicie
Cununi de slăvi şi sărutarea Ta. :/

