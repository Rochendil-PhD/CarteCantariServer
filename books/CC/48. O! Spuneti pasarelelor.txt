@Title O! Spuneti pasarelelor
@Number 48

1. O! spuneţi păsărelelor,
Ce trai aveţi?
Unde zburaţi în vesel cor
Pe iarnă şi îngheţ? (bis)

2. Unde găsiţi voi de mâncat
Aşa uşor?
Numai cerescul împărat
Vă este păzitor. (bis)

3. De-aceea eu îl voi iubi
Pe El mereu.
Când lumea chiar s-ar nărui, 
Vine-ajutorul Său. (bis)

4. Orice trăieşte pe pământ
Şi-n aer sus,
Şi-n apă jos, l-al Său cuvânt,
Tot lucru-Îi e supus. (bis)

5. Nimic pe lume n-a pierit,
Nu cade-un păr
Fără ca El să fi voit,
Veşnicul Adevăr. (bis)