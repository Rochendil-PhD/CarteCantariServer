@Title O! spuneţi păsărelelor
@Number 48

1. O! spuneţi păsărelelor,
Ce trai aveţi?
Unde zburaţi în vesel cor
/: Pe iarnă şi îngheţ? :/

2. Unde găsiţi voi de mâncat
Aşa uşor?
Numai cerescul împărat
/: Vă este păzitor. :/

3. De-aceea eu îl voi iubi
Pe El mereu.
Când lumea chiar s-ar nărui, 
/: Vine-ajutorul Său. :/

4. Orice trăieşte pe pământ
Şi-n aer sus,
Şi-n apă jos, l-al Său cuvânt,
/: Tot lucru-Îi e supus. :/

5. Nimic pe lume n-a pierit,
Nu cade-un păr
Fără ca El să fi voit,
/: Veşnicul Adevăr. :/
