@Title Pe acel drum singuratic
@Number 181
@Tag Primirea Domnului Isus - Întoarcerea la Dumnezeu

1. - Pe acel drum singuratic,
Unde mergeţi, călători?
- Mergem spre o ţară nouă
Ce ne-a dat-o Dumnezeu.

Prin câmpii, prin munţi şi dealuri,
 Spre acel locaş frumos,
/: Spre acel locaş frumos,
Drag prieten, hai cu noi! :/

2. - Ce v-aşteaptă-n acea ţară,
Ce v-aşteaptă, călători?
- O cunună luminoasă
Pregătită de Isus.

Cu Isus vom îi acolo,
S-au sfârşit dureri şi lacrimi,
/: S-au sfârşit dureri şi lacrimi,
Drag prieten, hai cu noi! :/

3. - Pe-acest drum sunt greutăţi mari,
Oare ştiţi voi, călători?
- Dumnezeu ne ocroteşte;
Al Lui înger e cu noi.

Dumnezeu ne este scutul,
Călăuză ni-e Isus,
/: Călăuză ni-e Isus,
Drag prieten, hai cu noi! :/

4. - Fericire-n ţara-aceea
Oare şi eu pot găsi?
- Da, e loc şi pentru tine
In acel locaş frumos.

Prin a lui Isus jertfire,
Cerul este azi deschis,
/: Cerul este azi deschis,
Drag prieten, hai cu noi! :/

