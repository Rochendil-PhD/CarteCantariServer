@Title Facă-mi-se totdeauna după sfântul Tău Cuvânt
@Number 537
@Author Nicolae Moldoveanu
@Composer Nicolae Moldoveanu

1. Facă-mi-se totdeauna după sfântul Tău Cuvânt
Chiar de-ar fi să-mi cadă toate planurile la pământ.
Chiar de-ar fi să-mi cadă toate (bis) 
Planurile la pământ.

2. Gândul Tău să se-mplinească neştirbit în mine-oricând
Chiar de-ar fi să se dărâme tot ce mi-am zidit în gând.
Chiar de-ar fi să se dărâme (bis) 
Tot ce mi-am zidit în gând.

3. Voia Ta să se înalţe ca stăpână-n viaţa mea
Şi-n fărâme sparge-mi voia să accept doar voia Ta.
Şi-n fărâme sparge-mi voia (bis) 
Să accept doar voia Ta. 

4. Rugăciunea asta, Doamne, Tu să mi-o asculţi mereu
Iar de-ar fi s-o schimb vreodată n-asculta de gândul meu.
Iar de-ar fi s-o schimb vreodată (bis) 
N-asculta de gândul meu. 

