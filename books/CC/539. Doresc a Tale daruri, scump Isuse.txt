@Title Doresc a Tale daruri, scump Isuse
@Number 539

1. Doresc a Tale daruri scump Isuse, 
Doresc a harului Tău bucurii.
/: Dar mult mai mult ca darurile-aduse, 
Pe Tine Te doresc, al meu să fii. :/

2. Căci fără Tine, darurile Tale
Sunt seci şi moarte, fără niciun preţ.
/: Cu Tine ceru-I plin de osanale,
Prin Tine, el devine-un cer măreţ… :/

3. Acolo unde este-a Ta fiinţă,
Chiar iadul se preface-n loc divin.
/: Din întuneric gros, din nefiinţă,
Tu faci lumină, viaţă, cer senin. :/ 
	
4. Un cer şi-o mântuire fără Tine,
Eu niciodată, Doamne, nu doresc
/: Căci nu e cer acolo pentru mine
Când ochii mei cu-ai Tăi nu se-ntâlnesc!... :/

5. În Tine am pe veci deplin Isuse, 
Şi cer şi-a mântuirii bucurii. 
/: Chiar azi când trec prin suferinţi nespuse
Îţi simt dulceaţa sfintei părtăşii! :/

