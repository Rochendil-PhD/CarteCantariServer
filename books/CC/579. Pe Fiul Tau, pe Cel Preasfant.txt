@Title Pe Fiul Tău, pe Cel Preasfânt
@Number 579

1. Pe Fiul Tău, pe Cel Preasfânt
Tu L-ai trimis pe-acest pământ 
Să poarte-al lumii greu păcat,
Să fie Mielul junghiat.

R: O, Miel ceresc, blând Miel ceresc,
Din tot adâncul Te iubesc!
Mă spală-n scumpul sânge-al Tău,
O, Miel ceresc, o, Dumnezeu!

2. În dar ne-ai dat iubirea Ta,
Noi Te-am jertfit pe-o cruce grea. 
Un rege fals Te-am socotit
Pe Tine, Miel din cer venit!

3. Eram pierdut în chin şi iad,
Tu m-ai găsit şi m-ai salvat.
Azi sunt un miel în braţul Tău,
Tu mi-eşti Păstor şi Dumnezeu!


