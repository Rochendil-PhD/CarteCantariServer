@Title Gândul meu spre Tine zboară
@Number 599

1. Gândul meu spre Tine zboară, Tată Ceresc,
N-am cuvinte îndeajuns să Îţi mulţumesc!
Eu mi-am pus numai în Tine încrederea,
Fă ce vrei, Doamne, cu viaţa mea.

R: Pentru fiecare clipă vreau să-Ţi mulţumesc,
Pentru fiecare zi din viaţă Te slăvesc
Şi în fiecare clipă, Doamne, eu Îţi cânt,
Eşti tot ce-am mai scump pe pământ!

2. Mă închin cu mulţumire în Faţa Ta
Chiar dacă nu îmi dărui tot ce aş vrea.
Dacă voia mea nu este şi planul Tău,
Mă dezleg de tot ce-mi doresc eu.

3. Iubirea Ta îmi umple inima,
Nu mai este loc de altceva în viaţa mea.
Iubirea Ta, vreau să rămân în ea,
S-o trăiesc deplin, Ţie mă închin!

