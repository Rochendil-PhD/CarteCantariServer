@Title Nimic nu sunt, un strop de tină
@Number 479
@Author Costache Ioanid
@Composer anonim

1. Nimic nu sunt, un strop de tină
În care-ai pus un bob de grâu.
Un ciob în care-ai pus lumină,
Pustiu din care scoţi un râu.
/: Nimic nu sunt, o cupă spartă,
Din care faci un heruvim.
Sunt măgăruşul ce Te poartă
Pe drumul spre Ierusalim. :/

2. Nimic nu sunt, un rob netrebnic
Chemat ca jugul Tău să-l port.
Să dau deoparte piatra rece
Când Tu dai viaţă celui mort.
/: Nimic nu sunt, o trestie frântă,
Din care faci toiag de fier.
O luminiţă fumegândă,
Ce mâine fi-va stea pe cer. :/

3. Nimic nu sunt, dar Tu eşti totul
Şi Tu Te-ai dat ca preţ al meu
Făcând din pieptul meu chivotul
Ce poartă-n el pe Dumnezeu.
/: Nimic nu sunt, nimic sub soare,
Dar Tu-ai dat tot pentru nimic.
În veci să fii mereu mai mare
Şi eu în veci, mereu mai mic. :/

