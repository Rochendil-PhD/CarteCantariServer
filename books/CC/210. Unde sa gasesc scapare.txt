@Title Unde sa gasesc scapare
@Number 210

1. - Unde să găsesc scăpare?
Unde să m-adăpostesc?
/: Foc mistuitor e Domnul
Sunt pierdut, mă îngrozesc. :/
- La Golgota, pentru tine
Moarte grea am suferit;
/: Cine se încrede-n Mine,
Nu mai este osândit.

2. - Unde este locu-n care.
De pedeapsă aş scăpa?
/: Vina mea-i nespus de mare:
Cine m-ar putea ierta? :/
- Vin' la Mine, vino-ndată!
Vin' la Mine, dragul meu!
/: Inima-Mi însângerată
Este adăpostul tău. :/

3. - Ce mulţime de păcate
Am făcut în viaţa mea!
/: Zile, nopţi înfricoşate
Mi-a dat vina mea cea grea! :/
- O, biet suflet, crede-n Mine!
Sângele ce Mi-am jertfit
/: Te-a spălat, da, şi pe  tine.
Crede şi fii liniştit! :/

