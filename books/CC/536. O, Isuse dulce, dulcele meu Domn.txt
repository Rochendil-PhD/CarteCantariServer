@Title O, Isuse dulce, dulcele meu Domn
@Number 536
@Author Traian Dorz

1. O, Isuse dulce, dulcele meu Domn
Ziua treaz şi noaptea suspinând în somn.
/: Sufletul meu cheamă chipu-Ţi mult dorit
Să simt lângă mine Mirele-mi iubit. :/

2. Cu cât drag în calea-Ţi pasului curat
Crinii cei mai parfumaţi Ţi-am presărat! 
/: Şi de-atâţia ani, de seri şi dimineţi,
Cu mult dor Te-aştept, dar nu Te mai arăţi! :/

3. Nu-s destul de-aprinse-a dragostei dorinţi?
Oare nu-s destule lacrime fierbinţi?
/: Oare nu-i de-ajuns de gata inima,
De mai poţi să-ntârzii fără-a Te-arăta? :/

4. Nu-s de-ajuns de albi ai sufletului crini?
Ori acei ce-aştept-atâţia-s de puţini?
/: Că ale lor chemări şi doruri nu ajung
De Ţi-e drumul parcă zi de zi mai lung? :/

5. O, Isuse scump, o, Mire minunat,
Dorul meu Te cheamă ziua ne-ncetat!
/: Sufletul meu ars Te cheamă noaptea-n somn,
Te grăbeşte, vino, dulcele meu Domn! :/

