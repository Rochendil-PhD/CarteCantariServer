@Title Dacă Tu, Isuse-n lume
@Number 487
@Author Nicolae Moldoveanu
@Composer Nicolae Moldoveanu

 
1. Dacă Tu, Isuse,-n lume
Casă n-ai avut, ci drum,
Cum să am eu loc aicea?
Cum? O, cum? (bis)

R: Unde-i Adevărul prigonit,
Eu nu vreau, nu vreau să fiu iubit.

2. Cum să pot avea odihnă
Unde Tu ai fost gonit?
Unde cruce şi piroane
Ţi-au gătit? (bis)
3. Cum să fiu primit Isuse,
Unde Tu ai fost respins?
Unde ura și minciuna-s
Foc aprins? (bis)

4. Cum să fiu vorbit de bine
Unde-ai fost batjocorit?
Şi pentru Cuvântu-Ţi dulce
Te-au lovit? (bis)

5. Cum să pot trăi în pace unde
Pace nu ți-au dat?
Unde până și cămașa
Ți-au luat? (bis)

6. Cum să fiu iubit în locul
Unde Tu ai fost urât?
Fiere ai primit în lume
Doar atât? (bis)

7. Cum să pot avea viață
Unde viața Ți-au luat?
Și pentru-adevăr Isuse,
Te-au scuipat? (bis)

8. Nu! O, nu, Isuse dulce,
Eu nu vreau să fiu iubit
Unde Tu ai fost, cu ură
Răstignit! (bis)

9. Eu nu vreau să port cunună
Împletită-n flori de crini,
Unde Tu-ai purtat ocară,
Răni și spini! (bis)


10. Vreau să fiu ca Tine-n totul,
Vreau să am viața Ta,
Vreau să-Ți pot deplin Cuvântul,
Asculta! (bis) 


