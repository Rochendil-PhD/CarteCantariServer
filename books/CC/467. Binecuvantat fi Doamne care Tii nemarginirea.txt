@Title Binecuvântat fi Doamne care Ții nemărginirea
@Number 467

1. Binecuvântat fii, Doamne, care Ții nemărginirea,
Care din Fiinţa-Ţi sfântă ai născut în veci iubirea.
Binecuvântat fii, Doamne, Împărat pe veşnicie,
Ce-ai dat lumilor iubire şi mi-ai dat viaţă mie!

2. Binecuvântat fii, Doamne, ce hotar ai pus la toate.
La-ntuneric, la durere şi la frământări prin gloate.
Binecuvântat fii, Doamne, pentru mântuirea mare
Ce pe dealul din Golgota ne-ai adus-o cu-ndurare!


3. Binecuvântat fii, Doamne, pentru adevăr şi pace
Pentru floarea fericirii ce-n credinţă se desface.
Binecuvântat fii, Doamne, de acum până-n vecie,
Pentru toate, pentru toate… Slavă şi-nchinare, Ţie!

