@Title Ca pâine a vieții
@Number 406
@Author Nicolae Moldoveanu
@Composer Nicolae Moldoveanu
@Original_Title vol. 2, cant. 106
@Tag Chemare la Domnul Isus

1. Ca pâine a vieţii,
Ca sânge-al iertării,
Ca jertfă curată,
Am fost dăruit.
/: Iubirea eternă,
Cu braţele-ntinse
M-a dat tuturora;
Dar tu M-ai primit? (bis) :/

2. Din ţară în ţară,
Din poartă în poartă,
Din inimi în inimi,
Am binevestit.
/: Şi-acum, când e vremea,
Să-nchid uşa vieţii,
Te-ntreb înc-o dată:
„Dar tu M-ai primit? (bis) :/

3. Zadarnic vei bate
La poarta închisă
Când aspru în noapte
Vei fi izgonit.
/: Primeşte-mă, Doamne
Striga-vei cu lacrimi,
Şi Eu voi răspunde;
Dar tu M-ai primit? (bis) :/

