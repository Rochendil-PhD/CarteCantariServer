@Title Nu pe brațul meu mă bizui
@Number 477
@Author Traian Dorz
@Composer Nicolae Moldoveanu

1. Nu pe braţul meu mă bizui: 
Braţul meu e-aşa de slab,
Că Vrăjmaşul m-ar înfrânge 
Și m-ar nimici degrab.

R1: Ci mă bizui doar pe Tine, 
Cel ne-nvins şi Credincios,
Numai Tu mă ţii puternic, 
Domnul meu, Isus Hristos.

2. Nici pe firea mea cea slabă 
Nu mă bizui nicidecum,
Când m-aş crede cel mai tare, 
M-aş vedea căzut în drum.

3. Nu mă bizui nici pe oameni,
Nici pe glasu-acestei lumi,
Nici pe slava cea de-o clipă, 
Toate-s umbre şi minciuni.


R2: Da, mă bizui doar pe Tine, 
Veşnic Dumnezeul meu,
Care singur eşti în stare 
Să-mi ţii fruntea sus, mereu.

