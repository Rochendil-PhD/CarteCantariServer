@Title Părinte din ceruri, Te laud smerit
@Number 478

1. Părinte din ceruri, Te laud smerit
Cu inima plină de-al Tău Preaiubit,
Că-n jertfa Golgotei am viaţa de sus 
Şi-a cerului slavă în Domnul Isus.

2. Eşti dragostea vie Tu, Tată divin,
Lumină eternă doar Tu eşti deplin
Şi Tu umpli lutu-mi cu-al Soarelui har, 
Hristos Ţi-este chipul, eternul Tău dar!

3. Pe cruce Iubirea zdrobit S-a lăsat
Şi Cel fără pată ajuns-a păcat!
Iertarea deplină şi starea de fiu
Mi-ai dat prin slăvitul Hristos, veşnic viu!

4. Iar planul Tău veşnic alesu-ne-a-n El
Să fim Lui asemeni, preablândului Miel,
Privind scumpa-I faţă străluce pe ea 
Fiinţa Ta, Tată, în veci Dragostea.

5. Cu strigăt de ,,slavă”, Părinte mă-nchin
Şi aştept întâlnirea pe cerul senin,
Când norul purta-va pe Mire Isus, 
'Plinind a Ta voie, Părinte de sus!

