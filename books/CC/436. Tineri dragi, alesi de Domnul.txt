@Title Tineri dragi, alesi de Domnul
@Number 436

1. Tineri dragi, aleşi de Domnul
Să-I slujiţi mergând în sus!
Lepădaţi ce vă dă lumea
Şi luaţi ce dă Isus!

Să alegeţi calea crucii,
Urmând Domnului Hristos,
Fiecare după Domnul
Ducând crucea bucuros.

2. Dacă-or să vă înţepe spinii,
Fericiţi priviţi în sus;
Pilda voastră va fi-ndemnul
Pentru mulţi către Isus.

Cel ce va cădea sub cruce,
Se ridică bucuros;
Ridicarea Lui e-ndemnul
Pentru alţii spre Hristos.

3. Fericiţi, mărturisiţi-L,
Până veţi ajunge sus!
Slujba voastră-ncununată
Va fi-n slavă de Isus.

Tineri dragi, aleşi de Domnul,
Să-L vestiţi în lume jos!
Lepădaţi ce vă dă lumea
Şi iubiţi ce dă Hristos!

