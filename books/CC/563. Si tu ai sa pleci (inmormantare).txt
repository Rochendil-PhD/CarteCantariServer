@Title Și tu ai să pleci (înmormântare)
@Number 563

1. Şi tu ai să pleci odată
Mult mai grabnic decât crezi.
În curând va fi-altul-n locul 
Unde tu acuma şezi.
În curând va fi-altu-n casa
Unde tu acuma stai,
Altul o să stăpânească
Peste tot ce-ai strâns şi ai.

2. În curând cu-a tale haine
Alţi-au să se-mbrace iar.
În curând nici amintirea
Nu-ţi va rămânea măcar.
Ce mai e din cei ce-odată
Stăpâneau aici măreţ?
Ce-a rămas din slava lumii
Decât ceaţă şi dispreţ?

3. Ce vrei tu să laşi în urmă
Celor care în curând 
Vor fi-n locul unde astăzi
Parcă stai şi tu trecând?
Fă cât bine poţi în slujba
Altora şi-a lui Hristos
Şi-ţi va rămânea-ntre oameni
Nume sfânt şi luminos.

