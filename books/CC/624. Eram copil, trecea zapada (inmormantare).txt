@Title Eram copil, trecea zăpada (înmormântare)
@Number 624
@Author Traian Dorz
@Composer Nicolae Moldoveanu

1. Eram copil, trecea zăpada,
Eu cu tristețe-o petreceam.
Mi se părea că iarna trece,
Mi se părea, dar eu treceam.
Eram crescut, treceau cocorii,
Priveam la ei până-i pierdeam.
/: Mi se părea că vara trece,
Mi se părea, dar eu treceam. :/

2. Eram gândind pe malul apei
Cu unda ei la pas mergeam,
Mi se părea că apa trece,
Mi se părea, dar eu treceam. 
Priveam ades cum zboară norii,
Și frunzele zburând priveam,
/: Mi se părea ca ele zboară,
Mi se părea, dar eu zburam. :/

3. Eram mâhnit cum bate ceasul,
De graba lui umbrit oftam,
Mi se părea că vremea trece,
Mi se părea, dar eu treceam.
Mi se părea cândva că alții
Crezând se-nșeală, și-i plângeam,
/: Mi se părea că-s ei pierduții,
Mi se părea, dar eu eram. :/
4. Azi vad cu-amar, Isus, tot harul
Ce l-am pierdut când n-ascultam,
Mi se părea că-l am de-apururi,
Mi se părea, dar mă-nșelam. 
Azi vad cu-amar, Isus, tot harul
Ce l-am pierdut când n-ascultam,
/: Mi se părea că-l am de-apururi,
Mi se părea, dar mă-nșelam. :/

