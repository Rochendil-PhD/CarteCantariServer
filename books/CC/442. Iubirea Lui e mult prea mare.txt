@Title Iubirea Lui e mult prea mare
@Number 442
@Author Frederick M. Lehman
@Composer Frederick M Lehman
@Original_Title The Love of God
@Tag Îmbărbătare - mângâiere

1. Iubirea Lui e mult prea mare
În vorbe simple s-o descrii.
Mai sus de orice stea răsare
Şi-n adâncimi o poţi găsi.

'Naintea Lui când vii şi-I spui
Păcatul tău murdar,
El, prin Isus, îţi dă de sus
Scăpare-n al Său har.

Refren:
Iubire sfântă şi bogată,
Tu ne rămâi mereu
Cântarea noastră minunată,
În veci lui Dumnezeu.

2. Coroane, tronuri au să cadă
Când ziua mare va suna,
Şi cei ce azi nu vor să creadă
La munţi atunci vor alerga.

Dar dragostea în veci va sta;
O, Doamne, Tu nu treci.
Şi-n al Tău har fără hotar,
Noi vom trăi în veci.

Refren:
Iubire sfântă şi bogată,
Tu ne rămâi mereu
Cântarea noastră minunată,
În veci lui Dumnezeu.

3. Cu apa mării de-am înscrie
Iubirea Lui pe ceru-ntins,
Şi orice om de-ar vrea să fie
Un scrib pe-al slavei necuprins,

Şi tot n-ar fi destul să scrii
- Căci mările-ar seca –
Din veşnicii în veşnicii
Se-ntinde Dragostea.

Refren:
Iubire sfântă şi bogată,
Tu ne rămâi mereu
Cântarea noastră minunată,
În veci lui Dumnezeu.

