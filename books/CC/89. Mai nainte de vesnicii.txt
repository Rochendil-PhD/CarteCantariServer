@Title Mai ’nainte de veșnicii
@Number 89
@Author Charles Rochedieu
@Composer Phoebe P. Knapp
@Original_Title Behold Me Standing at the Door
@Tag Mântuirea - roadele ei

1. Mai ’nainte de veşnicii,
În Tine Tatăl ne-a ales.
În Tine, Preaiubitul Său,
Isuse, Ţie, El ne-a dat.
Noi suntem azi mireasa Ta,
În Tine toţi ne-ncredem azi,
Putere zilnic Tu ne dai
Ca să trăim spre slava Ta.

2. Tu eşti acum în ceruri sus,
Fiul de Tatăl prea iubit
Şi jertfa Ta Te-a arătat
Plin de iubire şi de har.
De-aceea toţi Te preamărim,
Căci pentru noi ai fost ’junghiat,
Şi mântuiţi suntem acum
Prin scumpu-Ţi sânge ce-ai vărsat.

3. În Tine, Tatăl nostru scump
Ne-a arătat iubirea Sa.
Ce fericiţi suntem privind
Azi slava Lui pe faţa Ta!
Îţi dăm mărire-n veci de veci,
Căci prin a-Tale suferinţi,
Noi, fericire-am dobândit:
Isuse, fii în veci slăvit!

4. Tu Însuţi vei veni curând,
Ca să ne iei cu Tine-n cer
Şi-n casa Tatălui Ceresc
Să fim cu Tine-n veci de veci.
Ce fericiţi vom fi atunci,
Scăpaţi de griji şi de păcat!
Răpiţi de frumuseţea Ta,
Te vom slăvi neîncetat.
