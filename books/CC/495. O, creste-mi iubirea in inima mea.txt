@Title O, crește-mi iubirea în inima mea
@Number 495

1. O! Creşte-mi iubirea în inima mea, 
Isuse, Isuse mereu Te-oi ruga. 
/: Îmi umple cu dorul pe care-l aştept
Şi ochii şi glasul şi inima-n piept. :/
2. O! Creşte-mi iubirea Isuse iubit,
Să fiu de-a ei haruri, deplin copleşit;
/: Să-mi crească în suflet cu val, după val,
Ca râul ce creşte de dă peste mal. :/

3. O! Creşte-mi iubirea iubite Isus,
În starea şi-n locul în care m-ai pus; 
/: Să port pretutindeni belşugu-i de har
Şi-a ei revărsare să n-aibă hotar. :/ 

4. O! Creşte-mi iubirea cu focu-i sfinţit, 
Şi chiar de m-ar arde, să fiu mistuit;
/: Flămând de iubire mereu Te-oi ruga:
O! Creşte-mi iubirea în inima mea! :/

