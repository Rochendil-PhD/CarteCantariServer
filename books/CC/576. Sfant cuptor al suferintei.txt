@Title Sfânt cuptor al suferinței
@Number 576
@Author Nicolae Moldoveanu
@Composer Nicolae Moldoveanu

1. Sfânt cuptor al suferinţei
Ce mă arzi fără să pier,
/: Aripi noi dai Tu credinţei
Să mă-nalţe către cer. :/

2. Iar din lutul ce-nfăşoară
Viaţa sufletului meu,
/: Tu faci zilnic să răsară
Chipul sfânt de Dumnezeu. :/
3. Îmi ţeşi haine din lumina
Veşnicei neprihăniri,
/: Curăţindu-mi toată tina
Omeneştei mele firi. :/

4. Sfânt cuptor de suferinţă
Tu de Doamnu-ai fost sfinţit
/: Când pe cruce-a Lui fiinţă
Pentru mine Și-a jertfit. :/

5. Mă sfinţeşte totdeauna
O, cerescule cuptor
/: Ca să pot primi cununa
La sfârşit biruitor. :/

