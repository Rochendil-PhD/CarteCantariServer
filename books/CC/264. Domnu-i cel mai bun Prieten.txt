@Title Domnu-i cel mai bun Prieten
@Number 264

1. Domnu-i cel mai bun Prieten
Un prieten sfânt, duios,
Un prieten fără seamăn
Înţelept, bun şi milos.

2. Domnul e Lumina lumii,
El e şi lumina mea.
Nu mai umblu-n întuneric,
Căci am îndrumarea Sa.

3. Domnul e a mea odihnă,
Bucuria, pacea mea.
El îmi dă îmbărbătare
Şi izbândă-n lupta grea.

4. Domnul e a mea nădejde,
Mă va duce-n cerul sfânt.
De aceea al Lui Nume
Nu voi înceta să-l cânt.

