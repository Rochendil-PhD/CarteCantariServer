@Title Brațe tari ca ale Tale
@Number 404
@Tag Adorare - Laudă

1. Braţe tari ca ale Tale,
Dumnezeul meu preasfânt,
Nu sunt nicăieri asemeni,
Nici în cer, nici pe pământ.

Ele-mi ţin fiinţa-ntreagă,
Lângă pieptul Tău duios,
De nu poate să mă smulgă,
Leul crunt şi furios. (bis)

2. Ochi pătrunzători de taine,
Ca ai Tăi nu sunt nicicând;
Ei cunosc adâncul vieţii
Şi izvoru-oricărui gând.

Sub lumina lor cea blândă,
Mă păstrezi neîncetat,
De nu poate să mă smulgă,
Şarpele înveninat, (bis)

3. Glas duios şi mai puternic,
Şi de adevăr mai plin
Ca al Tău, nu-i nici acuma,
Nici în vecii care vin.

El mi-aduce mângâiere,
Prin Isus, pe orice drum.
De nu pot să mi-o clintească
Încercările de-acum. (bis)

4. Faţa Ta strălucitoare,
Scumpul meu Stăpân ceresc,
Bunătatea mai întreagă,
La Golgota o găsesc.

M-alipesc de Tine-n totul
Tu eşti adăpostul meu.
Slavă, slavă, slavă Ţie
Veşnicule Dumnezeu, (bis)

