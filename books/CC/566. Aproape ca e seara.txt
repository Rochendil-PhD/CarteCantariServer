@Title Aproape că e seară
@Number 566
@Author Nicolae Moldoveanu
@Composer Nicolae Moldoveanu

1. Aproape ca o seară,
Grăbită ca un ceas,
Cumplită ca o fiară,
Ţi-e moartea la un pas.
/: Subţire ca o aţă,
Uşoară ca un nor,
Se scurge-a ta viaţă, 
Sărmane călător. :/

2. O, stai şi te-ngrozeşte
De tot ce ai pe drum,
Ce noapte te pândeşte
De dincolo de-acum.
/: Trezeşte-te şi-L cere,
Pe Domnu-n ajutor,
Cu ultima-ţi putere
Sărmane călător. :/

3. Doar jertfa crucii Sale,
Doar scumpul sânge-al Său
E-un preţ iertării tale
Şi sufletului tău.
/: Primeşte-L şi-L urmează
Cu-ntregul vieţii dor
Căci ziua ta-nserează
Sărmane călător. :/

