@Title Tineri, ascultati de Domnul!
@Number 438

1. Tineri, ascultaţi de Domnul!
Nu trăiţi fără folos!
Să daţi inimile voastre
Pe altarul lui Hristos!

Nu iubiţi numai cu vorba,
Ci cu fapta să iubiţi!
Timpul şi puterea voastră
Domnului să le jertfiţi!

2. Dacă voi iubiţi pe Domnul,
Asta să I-o dovediţi!
Începând o viaţă nouă,
Pentru slava Lui trăiţi!

Căci, trăind cu vrednicie,
Inimi plânse mângâiaţi
Şi schimbaţi în bucurie
Soarta multor întristaţi.

3. Iar, ca drept recunoştinţă,
Roadă multă I-aduceţi!
Umiliţi şi prin credinţă
Glasul Lui voioşi urmaţi!

Pentru-al Său Nume de cinste,
Nicidecum 'napoi nu daţi!
Cu Isus, tot înainte!
Într-un cuget, toţi să staţi!

