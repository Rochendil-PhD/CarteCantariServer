@Title Ești Soarele liniștii mele
@Number 597
@Author Nicolae Moldoveanu
@Composer Nicolae Moldoveanu

1. Eşti soarele liniştii mele, Isuse, Isuse!
Eşti pavăză-n luptele grele,
Avânt să mă-nalţ către stele,
Mai sus, mult mai sus decât ele. (bis) Isuse!

2. Eşti zbor încărcat de lumină, Isuse, Isuse!
Şi-Ţi cânt dintr-o stare divină
Ţâşnită din Tine deplină
Spre nunta de har ce-o să vină! (bis) Isuse!

3. Mărire Ţi-aduc prin cântare, Isuse, Isuse!
Mă plec în adâncă-nchinare,
Eşti veşnica mea sărbătoare,
Cu-a sfinţilor Tăi, adunare. (bis) Isuse!

