@Title Vezi cum în zbor se duce timpul
@Number 247
@Author adaptare Emil Constantinescu
@Pitch Em
@Tag Chemare la Domnul Isus

1. Vezi cum, în zbor, se duce timpul?
Aşa trecut-au mii de ani.
/: Şi noi vom trece toţi ca gândul,
Fără-a lăsa urme măcar. :/

2. Trecut-au mulţi prin lumea-aceasta;
S-au dus în veşnicie toţi.
/: Curând veni-va şi sfârşitul
Întregii noastre omeniri. :/

3. Întreaga noastră zbuciumare
De trudă, griji şi lupte mari
/: Se pierde toată-n lumea  mare
A celor slabi şi-a celor tari. :/

4. Şi-atunci, de ce-ai venit în lume
Şi-atât de mult te-ai chinuit?
/: Ca să sfârşeşti în groapa-n care
De viermi să fii tu nimicit? :/

5. Chiar viaţa ce ne pare scumpă,
E o nălucă-n negură.
/: În creştinism este viata
Fără sfârşit, cea veşnică :/

6. E viaţa ce-o găsim în Domnul,
Pe care El ne-o dă în dar.
/: O! spune-mi: ţi-ai asigurat-o
Sau nici nu te-ai gândit măcar? :/

