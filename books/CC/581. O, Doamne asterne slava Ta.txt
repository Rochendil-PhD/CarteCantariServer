@Title O, Doamne așterne slava Ta
@Number 581
@Author Anca Ciora
@Composer Anca Ciora

1. O, Doamne, aşterne slava Ta 
În templul vieţii mele
Şi mistuie tot ce e rău
Şi iartă-mi păcatele grele.
/: Curat şi sfânt, smerit şi blând
Să umblu pe-a Ta cale
Şi-n umilinţă eu să port
Povara slavei Tale. :/

2. Când Domnul sfânt trăieşte-n noi
Ce bucurie-adâncă
Şi ce minune-n cort de lut
Eternul să pătrundă.
/: Şi cum aş vrea Stăpâne drag
Să ai în al meu suflet
Un templu sfânt împodobit
Cu lacrimi şi laude sfinte. :/

